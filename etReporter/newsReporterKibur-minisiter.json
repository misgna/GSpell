{"news": [{"date": " 3 April 2019", "title": "ክቡር ሚኒስትሩን ሾፌራቸው ወደ ቤት እየወሰዳቸው ነው", "text": "\tእነዚህ ሁሉ መኪኖች መንገድ ዳር ለምንድነው የቆሙት?\n\tባለቤቶቻቸው መጠጥ እየጠጡ ነው ክቡር ሚኒስትር፡፡\n\tጠጥተው ይነዳሉ ማለት ነው?\n\tአጠጣጥስ ልክ አለው ክቡር ሚኒስትር?\n\tትራፊክ ፖሊሶች የሉም እንዴ?\n\tቢኖሩስ ክቡር ሚኒስትር?\n\tአይቆጣጠሩም እንዴ?\n\tለሁሉም ነገር መላ አለው ክቡር ሚኒስትር፡፡\n\tየምን መላ?\n\tሰጥቶ መቀበል የሚሉት መላ ነው፡፡\n\tአንተ በምን አወቅክ?\n\tከአሥር ዓመት በላይ ሾፌር ነኝ ክቡር ሚኒስትር፡፡\n\tአሥር ዓመት ሙሉ መኪና ትነዳለህ?\n\tምን ላድርግ ታዲያ ክቡር ሚኒስትር?\n\tለማደግ ጥረት አታደርግም?\n\tእዚህ አገር ለማደግ አቋራጩ ነጋዴ መሆን ነው ክቡር ሚኒስትር፡፡"}, {"date": " 27 March 2019", "title": "[ክቡር ሚኒስትሩ ከአንድ የተቃዋሚ ፓርቲ መሪ ጋር ተገናኝተው እያወሩ ነው]", "text": "-\tለማንኛውም ሕዝቡ ሿሿ ተሠርተናል እያለ ነው፡፡\n-\tምንድነው ሿሿ?\n-\tየታክሲ ላይ የዘረፋ ስልት ናት፡፡\n-\tሰውዬ ፈር አትልቀቅ እንጂ፡፡\n-\tምን አደረግኩ ክቡር ሚኒስትር?\n-\tሌቦች እያልክ እየተሳደብክ እኮ ነው፡፡\n-\tሕዝቡ የሚላችሁን ነው የነገርኳችሁ፡፡\n-\tእኮ ምን አደረግን?\n-\tሰሞኑን እንኳን ያደረጋችሁትን ረሳችሁት?\n-\tምን አደረግን?\n-\tበኮንዶሚኒየሙ ነዋ፡፡\n-\tእ…\n-\tኢትዮጵያ በዓለም መድረክ እንድትታወቅ እያደረጋችኋት ነው፡፡\n-\tበመደመር ፍልስፍናችን ማለትህ ነው?\n-\tኧረ የለም፡፡\n-\tታዲያ በምንድነው?\n-\tመንግሥት ሆኖ መንግሥትን በመቃወም፡፡\n-\tእ…\n-\tራሳችሁ ቤት ሰጥታችሁ ራሳችሁን ትቃወማላችሁ?\n-\tእ…\n-\tለማንኛውም እናንተን ለማስመዝገብ ደፋ ቀና እያልኩ ነው፡፡\n-\tየት? ምርጫ ቦርድ?\n-\tእዚያማ ተመዝግባችኋል፡፡\n-\tታዲያ ምን ላይ ነው የምታስመዘግበን?\n-\tየድንቃ ድንቅ መዝገብ ላይ!"}, {"date": " 21 March 2019", "title": "ለክቡር ሚኒስትሩ አንድ የቀድሞ ሚኒስትር ስልክ ደወሉላቸው", "text": "ይኸው እሳት ላይ አስቀምጣችሁን ሄዳችሁ፡፡\nእኛም እኮ ነግረናችሁ ነበር፡፡\nምኑን?\nአገር መምራት እንዲህ ቀላል እንዳልሆነ፡፡\nእናንተ ያጠፋችሁትን እያረምን እኮ ነው የተቸገርነው፡፡\nእንዴት ነው ማረም ታዲያ?\nየጊዜ ጉዳይ እንጂ መጠየቃችሁ አይቀርም፡፡\nአለቃችሁን ግን ይኼ ሁሉ የቤት ሥራ ትተው ውጭ መሽከርከራቸው ምንድነው?\nየእናንተን ስህተት ለማረም ነዋ፡፡\nቢሆንም ሁሉ ነገር ከውስጥ መጀመር ይሻላል፡፡\nእንዴት?\nተለውጠናል እያላችሁ አይደል እንዴ?\nግጥም አድርገን ነዋ የተለወጥነው፡፡\nስለዚህ ወደ ውጭ ከማየት ወደ ውስጥ መመልከቱ ይበጃል፡፡\nአሁን እናንተም ለምክር በቃችሁ?\nለማንኛውም ሰሞኑን አለቃችሁ የውጭ ጉዞ ስላበዙ ሥልጠናቸው ተቀየረ ወይ ለማለት ነው?\nወደ ምንድነው የሚቀየረው?\nሳናውቅ ሾማችኋቸው እንዴ?\nምን አድርገን?\nበጠቅላይ ሚኒስትር ማዕረግ . . .\nእ. . .\nየውጭ ጉዳይ ሚኒስትር!"}, {"date": " 13 March 2019", "title": "ክቡር ሚኒስትሩ ለደላላ ወዳጃቸው ስልክ ደወሉ", "text": "ሰው ሁሉ ችግር ነው የሚያወራው፡፡\nለነገሩ እንቅስቃሴ ሁሉ ተዳክሟል፡፡\nኧረ አንተ እንኳን አበረታታኝ፡፡\nምን ተሻለ ታዲያ?\nእንድታግዘኝ ነው የደወልኩት፡፡\nምን ላግዝዎት?\nትኬቱን ሽጥልኝ፡፡\nእርስዎን ያልገዙዎት እኔን ማን ይገዛኛል ብለው ነው?\nአንተ እንደምትሸጠውማ እርግጠኛ ነኝ፡፡\nእንዴት ክቡር ሚኒስትር?\nይታሰብልሃል፡፡\nምን ክቡር ሚኒስትር?\nኮሚሽን፡፡\nስንት ፐርሰንት\n10 ፐርሰንት!"}, {"date": " 6 March 2019", "title": "ለክቡር ሚኒስትሩ አንድ ባለሥልጣን ስልክ ይደውሉላቸዋል", "text": "ክቡር ሚኒስትር የእኛ አገር ዘረኝነት እኮ ከሕዝቡም በላይ ሄዶ መሬቱም ዘረኛ ሆኗል፡፡\nአልገባኝም?\nማለቴ የአማራ መሬት፣ የኦሮሞ መሬት፣ የትግሬ መሬት ምናምን እያልን ከፋፍለነዋል፡፡\nምን እያልከኝ ነው?\nመሬቱ ራሱ የሚናገረው ቋንቋ አለው፡፡\nሰው እንዴት ነገረኛ ሆኗል ልበል?\nፌዴራሊዝሙ በቋንቋ ስለሆነ መሬቱም ቋንቋውን ለምዶታል፡፡\nበፌዴራሊዝሙ ቀልድ የለም፡፡\nኧረ እኔ አልቀለድኩም ክቡር ሚኒስትር፡፡\nፌዴራሊዝሙ ለድርድር የሚቀርብ ነገር አይደለም፡፡\nለማንኛውም ሕዝቡ በመንግሥት ሹመት ትችት እያቀረበ ነው፡፡\nየምን ትችት?\nሹመት በብሔር ተዋጽኦ መሆን የለበትም እያለ ነው፡፡\nታዲያ በምን ተዋጽኦ ይሁን፡፡\nበብቃት ተዋጽኦ!"}, {"date": " 27 February 2019", "title": "ክቡር ሚኒስትሩ ልጆቻቸው በመኝታ ቤት ሲጨቃጨቁ ከእንቅልፋቸው ነቁ", "text": "ሳሎን ቤቱ ላይ እሷ የይገባኛል ጥያቄ አንስታ ነው፡፡\nየምን የይገባኛል ጥያቄ ነው?\nበፊት በፊት የማድርበት እኔ ስለነበርኩ ሳሎኑ የእኔ ነው አለችኝ፡፡\nእ . . .\nምን እሱ ብቻ የሳሎን ቤቶቹን አትክልቶቹ የምንከባከባቸውና የተከልኳቸው እኔ ስለሆንኩ ሳሎኑ የእኔ ነው አለችኝ፡፡\nአንተስ ምን አልካት?\nእኔማ እንዲያውም ካልሽ ሳሎን ውስጥ ያሉ አብዛኛዎቹ መጻሕፍት የእኔ ስለሆኑ ሳሎኑ የእኔ ነው አልኳት፡፡\nእ . .\nዳዲ ፕሌይ ስቴሽን እየተጫወትኩ አብዛኛውን ጊዜ የማጠፋው እኮ ሳሎን ቤት ነው፡፡\nእኔ የምለው ሁለታችሁም የራሳችሁ መኝታ ቤት አላችሁ አይደል እንዴ?\nአዎን ዳዲ፡፡\nታዲያ በሳሎን ቤት ምን አጣላችሁ?\nእሷ ሳሎኑ የእኔ ነው ውጣልኝ ስትለኝ ነዋ፡፡\nለማንኛውም ሳሎኑ የሁለታችሁም አይደለም፡፡\nታዲያ የማን ነው?\nየሁላችንም!"}, {"date": " 20 February 2019", "title": "የቀድሞው ሚኒስትር ወደ ማረሚያ ቤት ይደውላሉ", "text": "ሆቴሉ የሚሰጠን አገልግሎት ከጊዜ ወደ ጊዜ እየቀነሰብን ነው፡፡\nምን ሆነ?\nይኸው እንደበፊቱ የፈለግነውን ምግብ አዘን መብላት አልቻልንም፡፡\nእንዴ ለምን?\nየእስካሁኑን ሒሳብ አልከፈልንማ፡፡\nያሳዝናል፡፡\nአንሶላችን እንኳን ከታጠበ ቆይቷል፡፡\nለምን ለሆቴሉ አይናገሩም ታዲያ?\nሒሳብ ክፈሉ እያለን ነዋ፡፡\nምን ተሻለ ታዲያ?\nእኔማ እናንተ እንድትረዱን አስቤ ነበር፡፡\nበምን እንርዳዎት?\nስማችንን ማጥፋት ብቻ ሳይሆን ጥያቄያችንንም መልሱ፡፡\nየትኛውን ጥያቄ?\nየሆቴል ወጪያችንን ክፈሉልን፡፡\nከየት አምጥተን?\nለምን ከበጀቱ ተቀናሽ አድርጋችሁ አትከፍሉልንም?\nከየትኛው በጀት?\nከታራሚዎች!"}, {"date": " 13 February 2019", "title": "የክቡር ሚኒስትሩ ልጆች ግቢው ውስጥ ሲጨቃጨቁ ክብር ሚኒስትሩ ወጡ", "text": "-\tየአያታችን ሐውልት ሊቆም አይገባም ባይ ነኝ፡፡\n-\tለምን?\n-\tበእርግጥ እኔ አያቴን እወደዋለሁ፣ ግን እሱ ከወንድሙ ጋር በመጣላቱ ምክንያት ነው እስካሁን ቤተሰቡ የተከፋፈለው፡፡\n-\tእ. . .\n-\tእንዲያውም አንተ ነህ እኮ አስታርቀሃቸው ሰላም መውረድ የቻለው፡፡\n-\tእሱስ ልክ ነሽ፡፡\n-\tስለዚህ የእሱ ሐውልት እዚህ ሊቆም አይገባም፡፡\n-\tየማን ሐውልት ይቁም እያልሽ ነው ታዲያ?\n-\tየቅድመ አያታችን ነዋ ዳዲ፡፡\n-\tአንቺ የት ታውቂዋለሽ እሱን?\n-\tእንዴ ዳዲ ይኼ ቤተሰብ እንዲሰባሰብ ከፍተኛ ጥረት ሲያደርግ የነበረው እሱ አይደል?\n-\tበምን አወቅሽ?\n-\tዳዲ ትልቁን የቤተሰባችንን ማኅበር የመሠረተው እሱ እንደሆነ አውቃለሁ፡፡\n-\tይኼን ማን ነገረሽ?\n-\tሁሌ ማኅበራችን ላይ ሲወራ እሰማለሁ፡፡\n-\tእሱስ ልክ ነሽ፡፡\n-\tእንዲያውም አያታችን በቅድመ አያታችን ይቀና እንደነበር አውቃለሁ፡፡\n-\tወይ የዛሬ ልጆች?\n-\tእውነቴን አይደል ዳዲ?\n-\tአሁን ምን እያላችሁ ነው?\n-\tእኔ የአያታችን ሐውልት ይቁም እያልኩ ነው፡፡\n-\tአንቺስ?\n-\tእኔማ የቅድመ አያታችን ሐውልት ነው መቆም ያለበት የምለው፡፡\n-\tለማንኛውም እዚህ መቆም ያለበት ሐውልት የማን እንደሆነ ታውቃላችሁ?\n-\tየማን ነው?\n-\tየእኔ!"}, {"date": " 6 February 2019", "title": "ክቡር ሚኒስትሩ ከተቃዋሚ ፖለቲከኛ ጋር ተገናኝተው እያወሩ ነው", "text": "-\tአገሪቱ ውስጥ ያለውን ሪፎርም መቼም እየተከታተልሽው ነው?\n-\tምነው?\n-\tይኼን ሪፎርም እኛም ቤት ውስጥ አስገብተነው ሪኖቬሽን ማከናወን አለብን፡፡\n-\tምንድነው የምታወራው?\n-\tቤታችንን ማደስ አለብን፡፡\n-\tበጣም ቅርብ ጊዜ ነው እኮ ያስመረቅነው?\n-\tአዎን ግን እድሳት ማድረግ እንዳለብን ተሰምቶኛል፡፡\n-\tምን ዓይነት እድሳት?\n-\tቤዝመንቱ መጋዘን መሆን የለበትም፡፡\n-\tየተሠራው ለዚያ ነበር እኮ?\n-\tአዎ ቢሆንም ቤዝመንቱ ውስጥ መዋኛ ማሠራት አለብን፡፡\n-\tእ…\n-\tከዚያም ውጪ አሪፍ አሪፍ ክፍሎችን መገንባት አለብን፡፡\n-\tኧረ ሰውዬ ተው?\n-\tከመንግሥት የተሰጠውን አቅጣጫ ተከትዬ እኮ ነው እድሳት ለማድረግ የፈለግኩት፡፡\n-\tምንድነው የምታወራው?\n-\tየእኔ ስም ከብዙ ወንጀል ጋር እንደሚነሳ ታውቂያለሽ አይደል?\n-\tታዲያ ለምን አርፈህ አትቀመጥም?\n-\tአየሽ መጨረሻዬ እስር ቤት ሊሆን ይችላል፡፡\n-\tእና ምን ይጠበስ?\n-\tስለዚህ እኔ መንግሥት እየቀለበ እንዲያስረኝ አልፈልግም፡፡\n-\tምን እያልክ ነው?\n-\tወደፊት መታሰሬ የማይቀር ከሆነ ከአሁኑ ነው መገንባት ያለብኝ፡፡\n-\tምንድነው የምትገነባው?\n-\tየግል እስር ቤት!"}, {"date": " 7 February 2018", "title": "ክቡር ሚኒስትሩ ተመልሰው የፓርቲ ስብሰባ ውስጥ ገቡ", "text": "ክቡር ሚኒስትር በእርስዎ ጉዳይ ተወያይተናል፡፡\nምን ወሰናችሁ?\nእርስዎ መሰናበት አለብዎት፡፡\nምን?\nበክብር መሸኘት አለብዎት፡፡\nአልገባኝም?\nክቡር ሚኒስትር ከዕለት ወደ ዕለት የሚያጠፉት ጥፋት ዋጋ እያስከፈለን ነው፡፡\nአሁን ራሳችሁን ከችግር የፀዳ አድርጋችሁ ስታወሩ አታፍሩም?\nእኛ ንፁህ ነን እያልን ሳይሆን የእርስዎ የባሰ ነው፡፡\nአሁን እኔን ወህኒ ልታወርዱ?\nኧረ በፍፁም፣ እሱማ መዘዝ አለው፡፡\nሁላችሁንም ጠራርጎ እንደሚያስገባችሁ ማወቃችሁም ጥሩ ነው፡፡\nስለዚህ አይታሰሩም፡፡\nምን ልታደርጉ ነው ታዲያ?\nአገር ስላገለገሉ በክብር ይሸኛሉ፡፡\nምን ማለት ነው?\nአገር ላገለገሉበት በደብል ቪ ነው የምንሸኝዎት፡፡\nምንድነው ደብል ቪ?\nቪ8 እና ቪላ ነዋ፡፡\nይህቺን ይወዳል?\nምነው ክቡር ሚኒስትር?\nእኔ ስንቱን ቪ8 ሳገላብጥ አልነበር እንዴ?\nእ. . .\nቪላስ ቢሆን እኔ ጀማሪ ካድሬ አይደለሁ?\nምን እያሉ ነው ክቡር ሚኒስትር?\nእኔ ሥልጣኔን መልቀቅ አልፈልግም፡፡\nእሱማ አይቀርም፡፡\nከለቀቅኩ ደግሞ ባልረባ ነገር ስሜ እንዲነሳ አልፈልግም፡፡\nምን ማለት ነው?\nአገራችን እኮ በደብል ዲጂት እያደገች ነው፡፡\nእናውቃለን ክቡር ሚኒስትር፡፡\nወደፊትም ምናልባት የባህር በር ሊኖረን ይችላል፡፡\nምንድነው የሚያወሩት ክቡር ሚኒስትር?\nእኔ የእናንተን ቪ8 እና ቪላ አልፈልግም፡፡\nታዲያ ምንድነው የሚፈልጉት?\nመርከብ!"}, {"date": " 31 January 2018", "title": "ለክቡር ሚኒስትሩ አንድ ባለሀብት ደወለላቸው", "text": "እኔ ስለወዳጃችን አይደለም ያወራሁት፡፡\n- ታዲያ ስለማን ነው?\n- ዋናው የሳዑዲ ቢሊየነር፡፡\n- እሱ ተፈታ አልተፈታ ለእኔ ምን ይፈይዳል?\n- እንዴት ክቡር ሚኒስትር?\n- እሱ ቤት አልገዛልኝ፣ ወይ አያሳክመኝ ምን ያደርግልኛል?\n- ዶሚኖ ኢፌክት አለዋ፡፡\n- ምን እያልክ ነው?\n- የእኛም ወዳጅ ሊፈቱ ይችላሉ እያሉ ነው፡፡\n- ምን ያህል እርግጠኛ ነህ?\n- ሰሞኑን ይገባሉ እየተባለ ነው፡፡\n- ስማ ባለፈው ይፈታሉ ብላችሁኝ ኤርፖርት ድረስ አበባ አስታቅፋችሁ ላካችሁኝ፡፡\n- ልክ ነው ክቡር ሚኒስትር፡፡\n- የስንት ሰው መሳለቂያ እንዳደረጋችሁኝ ታስታውሳለህ አይደል?\n- አሁን ግን እርግጥ ነው እየተባለ ነው፡፡\n- በምን አወቅክህ?\n- ይኸው ሁላችሁም አንድ ዓይነት ሙሉ ልብስ አሰፉ ተብለን አሰፍተናል፡፡\n- ሌላስ?\n- በቃ የሚያርፉበትም ቤት ቀለም እየተቀባ ነው፡፡\n- ፌክ ኒውስ እንዳይሆን?\n- ፌክማ ከሆነ ማመላለሳችንን እንቀጥላለን፡፡\n- ምኑን?\n- ስንቁን!"}, {"date": " 24 January 2018", "title": "ክቡር ሚኒስትሩ ከቀድሞ ጓደኛቸው ጋር ተገናኝተው እያወሩ ነው", "text": "•\tምንድነው የያዙት ክቡር ሚኒስትር?\n•\tይኼ አሪፍ መጽሐፍ ነው፡፡\n•\tምን ዓይነት መጽሐፍ?\n•\tፊክሽን ነው፡፡\n•\tፊክሽን ያነባሉ እንዴት ክቡር ሚኒስትር?\n•\tእኔ ከፊክሽን ውጪ መቼ አነባለሁ?\n•\tእንዴት ክቡር ሚኒስትር?\n•\tፊክሽን በጣም ነው የሚያስደስተኝ፡፡\n•\tይኼን ያህል?\n•\tበተለይ ይኼኛው ጸሐፊ በጣም አሪፍ ጸሐፊ ነው፡፡\n•\tመጽሐፉ ግን ትልቅ ይመስላል?\n•\tእኔ እኮ ይኼን መጽሐፍ በሦስት ቀን ነው የምጨርሰው፡፡\n•\tምን ይቀልዳሉ?\n•\tቮራሺየስ አንባቢ ነኝ እኮ፡፡\n•\tቪሸስ ነው ያሉኝ?\n•\tቮራሺየስ ነው ያልኩህ፡፡\n•\tእኔ እኮ እንግሊዝኛ ላይ ብዙም አይደለሁም፡፡\n•\tለማንኛውም ይኼ ስለአንድ ባለሥልጣን ነው የሚያወራው፡፡\n•\tምን ዓይነት ባለሥልጣን?\n•\tበቃ ይኼ ባለሥልጣን ሲስተሙን እንዴት አድርጎ እንደሚጫወትበትና እንደሚያምታታው ታያለህ በዚህ መጽሐፍ፡፡\n•\tበጣም ይገርማል፡፡\n•\tሰውዬው እንዴት ባለሀብቶችና ፖለቲከኞች ላይ እንደሚጫወትባቸው ታያለህ?\n•\tእና እንደዚህ ዓይነት መጽሐፍ ነው የሚወዱት?\n•\tሱስ ሆኖብኛል ስልህ?\n•\tከፊክሽን ውጪም አያነቡም?\n•\tለሌላው ብዙም ግድ የለኝም ስልህ?\n•\tክቡር ሚኒስትር ፊክሽን ግን በሰዎች ምናብ የሚፈጠሩ ታሪኮች አይደሉም እንዴ?\n•\tታዲያ ምን ችግር አለው?\n•\tማለቴ እርስዎ እንደ ፖለቲከኛ እውነታ ላይ ያተኮሩ መጽሐፎችን ቢያነቡ ይጠቀማሉ ብዬ ነው፡፡\n•\tለእኔ እንዲያውም የሚጠቅመኝ ፊክሽኑ ነው፡፡\n•\tአሁን አገሪቷ ላይ ምን እየተጫወታችሁ እንደሆነ ገባኝ፡፡\n•\tምንድነው የምንጫወተው?\n•\tዕቃ ዕቃ!"}, {"date": " 17 January 2018", "title": "ለክቡር ሚኒስትሩ አንድ ደላላ ይደውልላቸዋል", "text": "•\tክቡር ሚኒስትር ስልክዎ እኮ በጣም አስቸገረኝ?\n•\tዛሬ ስንት ጣጣ ውስጥ ገብቼ ነበር፡፡\n•\tምነው?\n•\tሲያቀብጠኝ የሚስቴን ልደት አክብሬ ሠራተኞቼ አመፁብኝ፡፡\n•\tበዚህ ወቅት እንዲህ በግልጽ ድግስ ማድረግ ምን አስፈለገ?\n•\tእኔማ ትልቅ ትምህርት ነው የተማርኩት፡፡\n•\tአሁን የደወልኩት አንድ ነገር ላማክርዎት ነው፡፡\n•\tምንድነው እሱ?\n•\tአንድ ሁለት ሰው ደውሎ ሲጠይቀኝ ለምን ወደ ቢዝነስ አንቀይረውም ብዬ ነው፡፡\n•\tጉዳዩ ምንድነው?\n•\tመንግሥት ምሕረት አደርጋለሁ ብሏል አይደል?\n•\tአዎ ብሏል፡፡\n•\tታዲያ ይኼን ለምን ወደ ቢዝነስ አንቀይረውም?\n•\tእንዴት አድርገን?\n•\tእንዲፈቱላቸው የሚፈልጉ ሰዎች አናግረውኝ ነበር፡፡\n•\tእሺ?\n•\tአንዱ ደውሎ የሚደረገውን ነገር አደርጋለሁ ብቻ ወንድሜን አስፈቱልኝ ብሏል፡፡\n•\tኧረ እባክህ? ሁሉን ነገር ማድረግ ይችላል?\n•\tስለእሱ አያስቡ ስልዎት? ከእኛ የሚጠበቀው ሊስት ውስጥ ወንድሙ እንዲገባ ማድረግ ነው፡፡\n•\tየምኑ ሊስት?\n•\tየሚፈቱት ሊስት ውስጥ ነዋ፡፡\n•\tይቺ አሪፍ ሐሳብ ናት፡፡\n•\tአሁን ወደ ሥራ መግባት ነው፡፡\n•\tምንድነው የምናደርገው?\n•\tካስፈለገ ማስታወቂያ ማስነገር ነው፡፡\n•\tምን ብለን?\n•\tየታሰሩ እናስፈታለን!"}, {"date": " 10 January 2018", "title": "ክቡር ሚኒስትሩ ከአማካሪያቸው ጋር ቢሯቸው እየተወያዩ ነው", "text": "•\tመንግሥት የዕድገትና ትራንስፎርሜሽን ዕቅድ መንደፉን ታውቃለህ?\n•\tበሚገባ እንጂ፡፡\n•\tለተከታታይ ዓመታት ያስመዘገብነውን ዕድገት የውጭ ተቋማት ሳይቀሩ መስክረዋል፡፡\n•\tእሺ?\n•\tአሁን ሕዝቡ እየጠየቀ ያለው ትራንስፎርሜሽኑ የታለ እያለ ነው፡፡\n•\tትራንስፎርመሩማ በየጊዜው እንደ ፈንዲሻ እየፈነዳ ነው፡፡\n•\tእኔ ያልኩህ ትራንስፎርሜሽን ነው፡፡\n•\tእሱስ የታለ?\n•\tይኸው ተጀመረ፡፡\n•\tእንዴት?\n•\tእስር ቤቱን ወደ ሙዚየም ቀየርነው፡፡\n•\tእሺ?\n•\tከዚያም አልፎ ገራፊዎቹን ወደ አስጎብኚነት ልንቀይራቸው ነው፡፡\n•\tኪኪኪ…\n•\tምን ያስቅሃል?\n•\tገርሞኝ ነዋ፡፡\n•\tእሱ ብቻ አይደለም፡፡\n•\tእሺ?\n•\tጥፍር ነቃዮቹንም በአነስተኛና ጥቃቅን አደራጅተን ትራንስፎርም ልናደርጋቸው ነው፡፡\n•\tወደ ምን?\n•\tወደ ጥፍር አስዋቢነት!"}, {"date": " 3 January 2018", "title": "ክቡር ሚኒስትሩ አማካሪያቸውን ቢሮ ያስጠሩታል", "text": "•\tበኢንተርኔት ልቀቀው፡፡\n•\tፌስቡክ ለማለት ነው?\n•\tአዎን እሱ ላይ፡፡\n•\tእሱማ ተዘግቷል ክቡር ሚኒስትር፡፡\n•\tማን አባቱ ነው የዘጋው?\n•\tመንግሥት ነዋ ክቡር ሚኒስትር፡፡\n•\tለምን ተብሎ?\n•\tለአገሪቷ ሰላምና ደኅንነት ሲባል ተዘግቷል፡፡\n•\tእሱ በአስቸኳይ ጊዜ አዋጅ ጊዜ አልነበር እንዴ የተዘጋው?\n•\tአሁንም ግን ተዘግቷል፡፡\n•\tእንዴት ግን ሊዘጋ ቻለ?\n•\tምናልባት በይፋ ያልታወጀ የአስቸኳይ ጊዜ ላይ እንሆናለና?\n•\tለነገሩ ፌስቡክ ሲዘጋ የሚታይበት መንገድ አለ አይደል?\n•\tቪፒኤን ማለትዎ ነው?\n•\tነው መሰለኝ፡፡\n•\tታዲያ በቪፒኤን ተጠቅሜ ፌስቡክ ላይ ልልቀቀው?\n•\tእህሳ፡፡\n•\tይህ ግን ትዝብት ውስጥ አይከተንም?\n•\tየምን ትዝብት?\n•\tመንግሥት ራሱ ፌስቡክን ዘግቶት፣ መግለጫውን በፌስቡክ ሲለቅ ነዋ?"}, {"date": " 27 December 2017", "title": "ክቡር ሚኒስትሩ አማካሪያቸውን ቢሮ ያስጠሩታል", "text": "•\tምንድነው የሚያምርህ?\n•\tሥልጣን፣ የደረጃ ዕድገትና ሹመት፡፡\n•\tየምር እነዚህን ነገሮች ትፈልጋቸዋለህ?\n•\tበሚገባ እንጂ ክቡር ሚኒስትር፡፡\n•\tታዲያ ሥራህን ለምን በአግባቡ አትሠራም?\n•\tኪኪኪ…\n•\tምን ያስገለፍጥሃል?\n•\tሹመት ለማግኘት ሥራዬን በአግባቡ መሥራት አይጠበቅብኝም፡፡\n•\tእንዴት?\n•\tየመንግሥታችንን ባህል ስናውቀው ብቃት አያሾምም፡፡\n•\tታዲያ ምንድነው የሚያሾመው?\n•\tለፓርቲው ታማኝ መሆን፡፡\n•\tሌላስ?\n•\tሌሎች በርካታ ምክንያቶች አሉ፡፡\n•\tምን እያልክ ነው ታዲያ?\n•\tእኔ አሁን ሹመት አምሮኛል፡፡\n•\tምን ልታደርግ ነው ታዲያ?\n•\tአንድ ነገር ብቻ፡፡\n•\tእኮ ምን?\n•\tመስነፍ!"}, {"date": " 20 December 2017", "title": "ክቡር ሚኒስትሩ ቢሮ ሌላ ሚኒስትር መጡ", "text": "•\tምን እያሉ ነው ክቡር ሚኒስትር?\n•\tአገሪቷ ከባድ ቀውስ ውስጥ ናት እኮ፡፡\n•\tታዲያ ይኸው እኛ አመራር እየሰጠን አይደል እንዴ?\n•\tእ…\n•\tእርስዎ እኮ ቢሮም የሉም፣ ከእኛም ጋር የሉም፡፡\n•\tስማ አገሪቷ ቀውስ ውስጥ ስለገባች እኮ ነው የጠፋሁት፡፡\n•\tእንዴት ማለት?\n•\tበዚህ ጊዜ ነገ የሚፈጠረው ስለማይታወቅ ንብረት በጊዜ መሰብሰብ ነው፡፡\n•\tየመንግሥትን ሥራ እርግፍ አድርገው የራስዎን ቢዝነስ እያሯሯጡ ነው?\n•\tታዲያ ምን ማድረግ እችላለሁ?\n•\tክቡር ሚኒስትር ግን አላበዙትም?\n•\tምን አጠፋሁ?\n•\tበዚህ ሕዝብ ላይ ግን እየቀለዱ መሆኑን ያውቃሉ?\n•\tይህ ሕዝብ እኮ ምስኪን ነው፣ ምንም አያውቅም፡፡\n•\tክቡር ሚኒስትር የሚነዱትን መኪና፣ ያለዎትን ሀብት፣ የሚኖሩበትን ቤት ቢያምኑም ባያምኑም ይህ ሕዝብ ጠንቅቆ ነው የሚያውቀው፡፡\n•\tእሺ የእኔ መንግሥቱ ኃይለ ማርያም?\n•\tእየቀለድኩ አይደለም ክቡር ሚኒስትር፣ በዚህ ከቀጠልን እንደ እሱ መሆናችን አይቀርም፡፡\n•\tየድሮ ሥርዓት ናፋቂ ሆነሃል ማለት ነው?\n•\tአሁን ያለውን ሁኔታ መካድ ምንም ስለማያዋጣ፣ ለሕዝቡ ጥያቄ ምላሽ መስጠት ነው የሚያዋጣን፡፡\n•\tእኔ ሕዝቡ ጥያቄ አለው ብዬ አላምንም፡፡\n•\tማን ነው ጥያቄ ያለው?\n•\tአመራሩ ነው፡፡\n•\tአመራሩ የምን ጥያቄ ነው ያለው?\n•\tእከሌ የሰረቀው እከሌ ከሰረቀው ይበልጣል፣ ስለዚህ እከሌ እከሌን ሊያዘው አይችልም የሚል ነዋ፡፡"}, {"date": " 13 December 2017", "title": "ለክቡር ሚኒስትሩ የድሮ ጎረቤታቸው ይደውሉላቸዋል", "text": "•\tክቡር ሚኒስትር እኔ ግን የደወልኩት የዩኒቨርሲቲዎቹ ጉዳይ በጣም አሳስቦኝ ነው፡፡\n•\tምኑ ነው የሚያሳስብህ?\n•\tየመጀመርያ ልጄ ዩኒቨርሲቲ ገብታለች፡፡\n•\tእንኳን ደስ አለህ፡፡\n•\tደስ የሚያሰኘው በፊት ነበር አሁን የተረፈኝ ሥጋትና ሰቆቃ ነው፡፡\n•\tምን እያልክ ነው?\n•\tይኸው በየዩኒቨርሲቲው ተማሪዎች በብሔር ተከፋፍለው እየተጋጩ ተማሪዎች እየሞቱ እኮ ነው፡፡\n•\tይኼ እኮ ፀረ ሰላም ኃይሎች የሚያናፍሱት ወሬ ነው፡፡\n•\tክቡር ሚኒስትር ይኼ ወሬ ሳይሆን የአሁኒቷ ኢትዮጵያ የፖለቲካ ሥርዓት እውነታ ነው፡፡\n•\tምን እያልክ ነው?\n•\tእኔ የምፈራው ልጄ አገሪቷ የደረሰችበት የብሔርተኝነት ፖለቲካ ሰለባ እንዳትሆን ነው፡፡\n•\tእንዴት?\n•\tይኸው የብሔር ፖለቲካው ጦዞ ጦዞ ተማሪዎቻችን ዘንድ ደርሷል፡፡\n•\tይኼ እኮ በዕድገት ላይ ያለች አገር ከሚገጥሟት ፈተናዎች አንዱ ስለሆነ ብዙ መጨነቅ የለብህም፡፡\n•\tክቡር ሚኒስትር እርስዎማ ልጅዎን ውጭ ልከው ስለሚያስተምሩ ምንም ላይመስልዎት ይችላል፡፡\n•\tምን እያልክ ነው ታዲያ?\n•\tአገሪቱ ውስጥ ባለው የብሔር ፖለቲካ ሳቢያ መፍትሔው አንድና አንድ ነው፡፡\n•\tምንድነው እሱ?\n•\tልጆቻችን አጠገባችን ሆነው ይማሩልን፡፡\n•\tምንድነው የምትለው?\n•\tዩኒቨርሲቲ እዚሁ ይሠራልን፡፡\n•\tየት?\n•\tበየቀበሌያችን!"}, {"date": " 14 November 2018", "title": "የክቡር ሚኒስትሩን ቢሮ ደላላው በርግዶት ገባ", "text": "ክቡር ሚኒስትር የእስሩን ሁኔታማ ሰማነው እኮ፡፡\nእንዴት?\nእስር ቤት በዚህ አፍንጫዬ ውስጥ እስኪርቢቶ ሲከተትበት አስበውታል?\nበአንተ አፍንጫ ውስጥማ አጠና ነው የሚከቱብህ፡፡\nእሱን አይደል እንዴ የምልዎት?\nበቃ ዝም ብለህ አትፍራ፡፡\nእኔ ከዱር እንስሳት ጋር መታሰር አልፈልግም፡፡\nታይላንድ ከነብር ጎን ተነሳሁ ብለህ ፎቶ አሳይተኸኝ አልነበር?\nክቡር ሚኒስትር ቀልዱን ይተውት፡፡\nመታሰርን እንደዚህ አትፍራ፡፡\nክቡር ሚኒስትር ከታሰርንማ አብረን ነው፡፡\nምን?\nለማንኛውም አሁን ሰዎች ደውለው ነግረውኛል፡፡\nምን ብለው?\nተቆርጦልናል፡፡\nምን?\nየእስር ማዘዣ!"}, {"date": " 7 November 2018", "title": "ክቡር ሚኒስትሩ ለአንድ ዲፕሎማት ስልክ ይደውላሉ", "text": "እንደምታውቀው እኛ እንደ አገር የመካከለኛ ገቢ ካላቸው አገሮች ተርታ ለመሠለፍ እየሠራን ነው፡፡\nእሱንማ አውቃለሁ፡፡\nሰውዬው ከአገራችን በፊት በግሉ ከእነሱ አገሮች ተርታ መሠለፍ ችሏል፡፡\nእ. . .\nእሱ ብቻ ሳይሆን ብዙዎችን ከድህነት ወለል በታች አንስቶ እሱ የደረሰበት ደረጃ አድርሷል፡፡\nምን ይቀልዳሉ?\nብቻ ምን አለፋህ አገሪቱ 11 በመቶ እንድታድግ ከፍተኛ ሚና ሲጫወት የነበረው እሱ ነው፡፡\nእና ምን እያሉ ነው?\nእኛም እናንተ ጋ የመደብነው እናንተም ከእኛ ተምራችሁ እንደ እኛ የምታድጉበትን መንገድ ያሳያችኋል ብለን ነው፡፡\nአሁን አረጋገጡልኝ ክቡር ሚኒስትር፡፡\nምኑን?\nየወሰነው ውሳኔ ትክክል መሆኑን፡፡\nምን ነካህ ወዳጄ ከእሱ እኮ ብዙ ትማራላችሁ እያልኩህ ነው?\nከእሱ የምንማረው አንድ ነገር ብቻ ነው፡፡\nምንድነው?\nሌብነት!"}, {"date": " 31 October 2018", "title": "ክቡር ሚኒስትሩ ከሌላ ሚኒስትር ጋር በስልክ እያወሩ ነው", "text": "-\tክቡር ሚኒስትር ምንድነው የምሰማው?\n-\tምን ሰማህ?\n-\tተው እንጂ ክቡር ሚኒስትር ከቁጥጥር ውጪ እየሆኑ እኮ ነው?\n-\tምንድነው የምታወራው?\n-\tየእርስዎ ግን በዛ፣ እኔ ራሴ ማፈር ጀመርኩ፡፡\n-\tምኑ ነው ያሳፈረህ?\n-\tበየቦታው የሌብነትና የሙስና ችግር ካለ የእርስዎ ስም እኮ ነው የሚነሳው፡፡\n-\tስማ ሪፎርሙን የማይቀበሉ አካላትን ወሬ ዝም ብለህ ማስተጋባት የለብህም፡፡\n-\tእንዴት?\n-\tከማንም በፊት መደመሬን ታውቃለህ?\n-\tእሱማ ልክ ነው፡፡\n-\tአየህ በፊት እነሱ ሲሰርቁ ዝም በማለቴ አሁን ያጋልጠናል ብለው ስለሚፈሩ ነው እንደዚህ ስሜን የሚያጠፉት፡፡\n-\tአልመሰለኝም ክቡር ሚኒስትር፡፡\n-\tለመሆኑ ምን ሰምተህ ነው?\n-\tከተማ ውስጥ ስም አልባ ከሆኑት ሕንፃዎች መካከል ሁለቱ የእርስዎ ናቸው ይባላል፡፡\n-\tለእዚህ ነው እኮ እያሳሳቱህ ነው ያልኩህ?\n-\tእንዴት ክቡር ሚኒስትር?\n-\tእኔ ከእነሱ ውስጥ አራት ነው ያሉኝ፡፡\n-\tይኼን ነበር የፈራሁት፡፡\n-\tምን ነካህ አገሪቱ በ11 በመቶ እያደገች እኛ ካላደግን ምን ትርጉም አለው?\n-\tለማንኛውም አካሄድዎ ትክክል አይመስለኝም ክቡር ሚኒስትር፡፡\n-\tአካሄዴማ ትክክል ለመሆኑ አትጠራጠር፡፡\n-\tብቻ የእኔ ፀሎት አንድ ነው፡፡\n-\tምንድነው?\n-\tአወዳደቅዎትን. . .\n-\tእ. . .\n-\tያሳምርልዎት!"}, {"date": " 24 October 2018", "title": "ክቡር ሚኒስትሩ ከአንድ ዳያስፖራ ጋር እያወሩ ነው", "text": "ባለፉት ዓመታት አገሪቱ 11 በመቶ አድጋለች ምናምን የምትሉት ምንም ትርጉም እንደሌለው ተረድቻለሁ፡፡\nበአንዴ እንደዚህ አትማረር፡፡\nክቡር ሚኒስትር አገሪቱ አድጋለች ምናምን የምትሉትን ቀልድ ብትተውት ያወጣችኋል፡፡\nምን እያልክ ነው?\nበቅርቡ የጤና ጥበቃ ሚኒስቴር 27 በመቶ ሕዝብ የአዕምሮ ጤና ችግር እንዳለበት ይፋ አድርጓል፡፡\nምንድነው የምታወራው?\nስለዚህ ላለፉት 27 ዓመታት ሕዝቡን ስታሳድጉት አልነበረም፡፡\nታዲያ ምን ስናደርገው ነበር?\nስታሳብዱት!"}, {"date": " 17 October 2018", "title": "ክቡር ሚኒስትሩ ከሌላ ሚኒስትር ጋር እያወሩ ነው", "text": "ይህ የፈንጠዝያ ሚኒስቴር ዋናው ሥራው በየሳምንቱ ቅዳሜ ሕዝቡ በየሥጋ ቤቱ እስኪጠግብ በልቶ የተከሸነውን እንዲጋት ያደርጋል፡፡\nኖት እየያዝኩ ነው ክቡር ሚኒስትር፡፡\nወደ አመሻሽ ላይ ደግሞ በየፓርኮቹ አሉ የተባሉ ዲጄዎች በሙዚቃ ድግስ ሌሊቱን ሙሉ ሕዝቡን ያስፈነድቁታል፡፡"}, {"date": " 10 October 2018", "title": "ሠራተኛው ክቡር ሚኒስትሩ ቢሮ ገባ", "text": "ክቡር ሚኒስትር ይኼው መደመር ምናምን ብለው እኔን በጎን ቀነሱኝ፡፡\nአታልቅስ በቃ፡፡\nይኼን ሁሉ ዓመት የለፋሁበት መና እኮ ነው የቀረው፡፡\nእንዴ ከዚህ ከተባረርክ ሌላ ቦታ መቀጠር ትችላለህ እኮ?\nእንዳይመስልዎት ክቡር ሚኒስትር፣ እኔን ማንም አይቀጥረኝም፡፡\nለምን አትቀጠርም?\nምክንያቱም የእኔ ሙያ እዚህ መሥሪያ ቤት ብቻ ነው የሚያገለግለው፡፡\nትምህርት ተምረሃል አይደል እንዴ?\nእሱማ ተምሬያለሁ፡፡\nከተማርክ ታዲያ እንዴት ሌላ ቦታ መቀጠር ያቅትሃል?\nክቡር ሚኒስትር ትምህርቴ ለዚህ መሥሪያ ቤት ብቻ ነው የሚያገለግለው፡፡\nዲግሪ አለኝ ብለኸኛል አይደል እንዴ?\nእሱማ አለኝ ክቡር ሚኒስትር፡፡\nለመሆኑ ዲግሪህን በምንድነው የሠራኸው?\nበአብዮታዊ ዴሞክራሲ!"}, {"date": " 3 October 2018", "title": "ክቡር ሚኒስትር ከአንድ የምርጫ ቦርድ ኃላፊ ጋር ምሳ እየበሉ ነው", "text": "አዲስ የፖለቲካ ፓርቲ ላቋቁም እያሰብኩ ነው፡፡\nየምን ፓርቲ ነው?\nአገሪቱ እኮ በቋፍ ላይ ነው ያለችው፡፡\nእሱስ እውነትዎትን ነው፡፡\nስለዚህ እንደኛ ዓይነቱ በሳል አመራር ፖለቲካውን ሊመራው ይገባል፡፡\nምን ዓይነት ፍልስፍና ያለው ፓርቲ ሊያቋቁሙ ነው?\nአብዮታዊ ዴሞክራሲ የሚያራምድ ነዋ፡፡\nክቡር ሚኒስትር ፓርቲዎች ሁሉ ከዚህ ፍልስፍና እየወጡ ዴሞክራሲ እናራምዳለን በማለት ስያሜያቸውን እየቀሩ እኮ ነው፡፡\nእኛም ስያሜያችን ውስጥ ዴሞክራሲ የሚለውን ቃል መጠቀም እንችላለን፡፡\nለመሆኑ የፓርቲው ስያሜ ምንድነው የሚለው?\nቀ.ሥ.ና.ዴ.ፓ!\nምን ማት ነው?\nየቀድሞ ሥርዓት ናፋቂ ዴሞክራሲያዊ ፓርቲ!"}, {"date": " 26 September 2018", "title": "ከሚኒስቴር መሥሪያ ቤቱ አድማ በማድረግ ታግደው ከነበሩ ሠራተኞች ከተመለሱት ውስጥ ተወካያቸው ከክቡር ሚኒስትሩ ጋር እያወራ ነው", "text": "ክቡር ሚኒስትር አሁንም ጥያቄያችን በአግባቡ ካልተለመሰ ዘለቄታዊ መፍትሔ አይገኝም፡፡\nአሁንም ምሕረት ተደርጎላችሁ መሥሪያ ቤቱን ለመበጥበጥ ትፈልጋላችሁ?\nክቡር ሚኒስትር እኛ እኮ እንደ ዜጋ እናንተ ከላይ ያላችሁት አመራሮች የምታገኙትን እንደ ቤት ያሉ ጥቅማ ጥቅሞች ይሰጡን ነው ያልነው፡፡\nየምን ቤት ነው?\nሁላችንም ኑሮ ስለከበደን መንግሥት ቤት እንዲሰጠን እንፈልጋለን፡፡\nእኔ እኮ ያልገባኝ ይኼን አመፅ ለማስነሳት የምትሞክሩት ደግሞ በፍፁም የማትግባቡ ሰዎች ናችሁ እኮ?\nክቡር ሚኒስትር እኛ ሌላ ጥያቄ የለንም፣ ጥያቄያችን መብታችን እንዲከበርልን ነው፡፡\nአሁንማ ሲገባኝ እናንተ ከዚያም በላይ አጀንዳ አላችሁ፡፡\nምን ዓይነት አጀንዳ?\nመፈንቅለ ሚኒስትር!"}, {"date": " 19 September 2018", "title": "ክቡር ሚኒስትሩ በቅርቡ አገር ውስጥ ከገባ ሪሰርቸር ጋር ሆቴል ውስጥ ተገናኝተው እያወሩ ነው", "text": "ነገርኩዎት ክቡር ሚኒስትር አክቲቪስቶችና ፖለቲከኞች ሕዝብ በሚናገረው ቋንቋ፣ በሚለብሰው ልብስና በሚበላው ምግብ እየለያዩ የሚያጋድሉበት አገር ዜጋ ነኝ ለማለት አፍራለሁ፡፡\nእ. . .\nስለዚህ ኢትዮጵያ የሦስተኛ ዓለም አገር መሆን አይገባትም፡፡\nእሱማ ካደጉት አገሮች ተርታ ለማሠለፍ ወጥረን እየሠራን ነው፡፡\nወዴት ወዴት ክቡር ሚኒስትር?\nምነው?\nኢትዮጵያ መመደብ ያለባት ሌላ ዓለም ውስጥ ነው፡፡\nየትኛው ዓለም?\nአራተኛው ዓለም!"}, {"date": " 18 April 2018", "title": "ክቡር ሚኒስትሩ አማካሪያቸውን ቢሯቸው ያስጠሩታል", "text": "እኛም አሜሪካኖቹ በሶሪያ የሚሠሩትን ግፍ ካላቆሙ ተመሳሳይ ዕርምጃ እንወስዳለን እንበላ፡፡\nምን ዓይነት ዕርምጃ?\nየአሜሪካ ባለሥልጣናት ወደ ኢትዮጵያ መግባት አይችሉም፡፡\nእ…\nአንድም ዶላር በኢትዮጵያ ባንክ ውስጥ ማስቀመጥ አይችሉም፡፡\nእኛ ግን የዶላር እጥረት አለብን እኮ፡፡\nአይቻልም አልኩህ አይቻልም፡፡\nእሺ ክቡር ሚኒስትር፡፡\nስለዚህ አሁን የነገርኩህን ነገር እንደ አቋም መግለጫ አድርገህ አዘጋጀው፡፡\nክቡር ሚኒስትር ይህ ግን የአቋም መግለጫ መሆን አይችልም፡፡\nታዲያ ምንድነው?\nየምኞት መግለጫ!"}, {"date": " 11 April 2018", "title": "ክቡር ሚኒስትሩ አንድ ባለሀብት ጋ ይደውላሉ", "text": "አሁንማ ብዙ ነገር ተቀይሯል፡፡\nምንድነው የተቀየረው?\nያው አሁን ጊዜው መቀየሩን ያውቃሉ፡፡\nምን አንተም እንደ ሌሎቹ ዶላር ምናምን ጨመረ ልትለኝ እንዳይሆን?\nእሱም እንዳለ ሆኖ ሌሎችም ለውጦች አሉ፡፡\nመቼም የዋጋ ግሽበቱ እንዳትለኝ?\nከእነዚህ በላይ በጣም የተለወጠ ነገር አለ፡፡\nምንድነው የተለወጠው ነገር?\nይኸው እናንተ ራሳችሁ ጥልቅ ተሃድሶ ውስጥ አይደላችሁ እንዴ?\nሰውዬ ምንም የተለወጠ ነገር የለም፡፡\nክቡር ሚኒስትር ጥልቅ ተሃድሶውስ?\nእሱ ለሚዲያ ጥቅም ነው፡፡\nእኔ ግን ፓርቲያችሁ እያደረገ ባለው እንቅስቃሴ ለውጦች ያሉ እየመሰለኝ ነው፡፡\nአትሸወድ ምንም ለውጥ የለም፡፡\nእኔ ግን እውነተኛ ተሃድሶ ውስጥ ገብቼ አቁሜያለሁ፡፡\nምንድነው ያቆምከው?\nእርስዎን መቀለብ!"}, {"date": " 4 April 2018", "title": "ክቡር ሚኒስትሩ ማታ ቤት ሲገቡ ልጃቸውን ያስጠሩታል", "text": "ክፍል ውስጥ ገብተህ ተምረህ ቢሆንማ፣ እንደዚህ ዓይነት ውጤት ልታመጣ አትችልም?\nበጣም ከብዶኝ ነው ዳዲ፡፡\nሁለት ከመቶ ታመጣለህ?\nፈተናው ለየት ባለ መልኩ ነበር የወጣው፡፡\nለየት ባለ መልኩ ማለት ምንድነው?\nበፊት ምርጫ ነበር የሚወጣው፡፡\nምርጫ ቢሆንስ?\nእሱማ ለማጭበርበር ይቀላል፡፡\nየአሁኑስ ምንድነው?\nየአሁኑማ ካልኩሌሽን ነው፡፡\nካልኩሌሽን ቢሆንስ?\nትምህርቱ ካልገባህ እንደዚህ ትዋረዳለሃ?\nአሁን አንተ የእኔ ልጅ ስትባል አታፍርም?\nምነው ዳዲ?\nእኔ ለአንተ ምንድነው ያስተማርኩህ?\nምን አስተማርከኝ ዳዲ?\nመድፈንና መድፈን ብቻ አይደል እንዴ ያስተማርኩህ?"}, {"date": " 28 March 2018", "title": "ለክቡር ሚኒስትሩ ዳያስፖራ ወዳጃቸው ይደውልላቸዋል", "text": "- ሰሞኑን በጣም ያዝናናኝን ነገር ግን ላጫውትዎት፡፡\n- ምንድነው እሱ?\n- ሰሞኑን በፌስቡካችሁ የለቀቃችሁት ፎቶ ነዋ፡፡\n- የምን ፎቶ?\n- አንቨርሰሪ ስታከብሩ የለቀቃችሁት ፎቶ ነዋ፡፡\n- ምን ሆነ ደግሞ?\n- አለቆቻችሁ ኬክ እየቆረሱ የተነሱትን ነዋ፡፡\n- ለምን ዳቦ አልሆነም ነው ጥያቄህ?\n- እናንተም ውስጥ ኒዮ ሊብራሎች ገብተዋል ማለት ነው?\n- መቼ ይጠፋሉ ብለህ ነው?\n- ለማንኛውም ቤቢ ሻወራችሁን እያከበራችሁ ነው የሚመስለው፡፡\n- ምንድነው እሱ ደግሞ?\n- ያው ሴቶች ከመውለዳቸው በፊት ስጦታ የሚሰጥበት ባህል ነው፡፡\n- ልጁ ሳይወለድ እንዴት ስጦታ ይሰጣል?\n- ያው የፈረንጆች ባህል ነው፡፡\n- በእኛ ባህል ግን ከተወለደ በኋላ ነው ስጦታ የሚሰጠው፡፡\n- እሱንማ አውቃለሁ፡፡\n- እኛም ኬክ የቆረስነው ለቤቢ ሻወር አይደለም፡፡\n- ታዲያ ለምንድነው?\n- ለአራስ ጥሪ!"}, {"date": " 21 March 2018", "title": "[ክቡር ሚኒስትሩ ከቀድሞ ጓደኛቸው ጋር ተገናኝተው እያወሩ ነው]", "text": "ኩባንያዎቹ የሚፈልጉት የተማረ የሰው ኃይል ነው፡፡\nሥራ አጡ ሁላ የተማረ አይደል እንዴ?\nእ. . .\nያውም ዩኒቨርሲቲ ድረስ ያስተማርነው ሥራ አጥ እኮ ነው ያለን፡፡\nክቡር ሚኒስትር ተማረ የሚባለው ወጣት እኮ በጣም ያሳፍራል፡፡\nእንዴት?\nእኔም ዩኒቨርሲቲ ማስተማር ያቆምኩት በዚህ ምክንያት ነው፡፡\nየምትለው አልገባኝም?\nየዩኒቨርሲቲ ተማሪዎች ዕውቀታቸው እኮ አሳፋሪ ነው፡፡\nስማ በዓለም አቀፍ ደረጃ ሳይቀር የተመሰገንበትን የትምህርት ስኬት ስታጣጥለው አታፍርም?\nክቡር ሚኒስትር በየመንደሩ የተቋቋሙት ዩኒቨርሲቲዎች የሚያወጡት ትውልድ የተማረ የሰው ኃይል ነው ማለት ይከብዳል፡፡\nታዲያ ምን ይባል?\nየተማረረ የሰው ኃይል!"}, {"date": " 14 March 2018", "title": "ክቡር ሚኒስትሩ ከጓደኛቸው ጋር እያወሩ ነው", "text": "- ክቡር ሚኒስትር የተተኪው ጠቅላይ ሚኒስትር ምርጫ እንዴት ነው የሚካሄደው?\n-በምን ባስረዳህ ይገባሃል?\n- በፈለጉት ነገር ክቡር ሚኒስትር፡፡\n- ስለሮማ ካቶሊክ ቤተ ክርስቲያን መሪ ምርጫ ታውቃለህ?\n- ስለዋናው ፖፕ ማለትዎ ነው?\n- አዎን መጀመርያ ጳጳሱን ለመምረጥ የሁሉም አገሮች ጳጳሶች ይሰበሰባሉ፡፡\n- እሺ?\n- ጳጳሶቹ ዋናውን ጳጳስ እስኪመርጡ ድረስ ከሚሰበሰቡበት ቦታ አይወጡም፡፡\n- ታዲያ እናንተም ሰሞኑን ካልመረጣችሁ አትወጡም ማለት ነው?\n- ጳጳሶቹ ያሉበት ቦታ ማንም ስለማይደርስ መስማማታቸውና አለመስማማታቸው የሚታወቀው በጭስ ነው፡፡\n- የምን ጭስ?\n-ጥቁር ጭስ ካጨሱ አልተስማሙም ማለት ነው ሲሆን፣ ነጭ ከሆነ ደግሞ ተስማምተዋል ማለት ነው፡፡\n- ስለዚህ የእናንተም ምርጫ ላይ በነጭና በጥቁር ጭስ ሊሆን ነው?\n-እኛማ የአራት ፓርቲዎች ግንባር ስለሆንን ነጭና ጥቁር ብቻ አይወክሉንም፡፡\n-ታዲያ በምድነው የምትወከሉት?\n-ለምሳሌ ከኦሮሞ ከሆነ አረንጓዴ፣ ከአማራ ከሆነ ቢጫ፣ ከትግራይ ከሆነ ቀይ፣ ከደቡብ ከሆነ ሰማያዊ ጭስ ማጨስ ይቻላል፡፡\n- ክቡር ሚኒስትር ሰሞኑን ካለው ሁኔታ ግን በመካከላችሁ መስማማት ያለ አይመስልም፡፡\n- ምን እያልክ ነው?\n- ላናይ ነው፡፡\n- ምኑን?\n- ጭሱን!"}, {"date": " 7 March 2018", "title": "ክቡር ሚኒስትሩ ከሚስታቸው ጋር ቤታቸው እያወሩ ነው", "text": "-\tቅድም አስጨፍረህ አስጨፍረኸኝ በአንዴ ደስታዬ ላይ ውኃ ቸለስክበት፡፡\n-\tምን ሆንሽ?\n-\tእኔማ አዲስ ኮሚሽን ተቀብለህ አካውንቴ ውስጥ የከተትክልኝ መስሎኝ ነበር፡፡\n-\tየምን ኮሚሽን ነው?\n-\tቅድም ሁለቱ የባንክ አካውንቶቼ ውስጥ ያለውን ገንዘብ ደምረህ ላክልኝ ብየህ ቢሊየነር አድርገኸኝ ነበር፡፡\n-\tስደምር ተሳስቼ ይሆናላ፡፡\n-\tእኔማ የሒሳብ ችሎታህ እንዲዳብር እያፈላለግኩልህ ነው፡፡\n-\tምን?\n-\tስኮላርሽፕ!"}, {"date": " 28 February 2018", "title": "ለክቡር ሚኒስትሩ አንድ ተቃዋሚ ከውጭ ደወለላቸው", "text": "ክቡር ሚኒስትር እኛ ከእናንተ በላይ ስለአገሪቷ እናስባለን፡፡\nለዚያ ነው አሜሪካ ታክሲ የምትነዳው?\nአሁን ክፉ መነጋገር አያስፈልግም፡፡\nታዲያ አንተ ራስህ ለምን ክፉ ታናግረኛለህ?\nእኔ የደወልኩት አንድ ነገር ለመጠየቅ ነው፡፡\nምን ልትጠይቀኝ?\nቀኑ ተቆርጧል ወይ ለማለት ነዋ?\nየምኑ ቀን?\nየድርድር ነዋ፡፡\nማን ከማን ጋር ነው የሚደራደረው?\nእኛ ከእናንተ ጋር ነዋ፡፡\nሰውዬ በጣም ኮሜዲያን ሆነሃል፡፡\nይኼ ቀልድ አይደለም እኮ አልኩዎት፡፡\nስማ እኛ እዚህ ካሉት ጋር እንደራደራለን፡፡\nእኛስ?\nእናንተም እዚያው ተደራደሩ፡፡\nከማን ጋር?\nእርስ በርሳችሁ!"}, {"date": " 21 February 2018", "title": "አንድ በውጭ የሚኖር ተቃዋሚ ለክቡር ሚኒስትሩ ስልክ ደወለላቸው", "text": "ይኸው ሕዝቡ እስረኛ አስፈታችሁ፣ አሁን ደግሞ ጠቅላይ ሚኒስትሩን ሊያስቀይራችሁ ነው፡፡\nእናንተ ለዚህ ነው ይህችን አገር ለመምራት ብቃቱም፣ አቅሙም የላችሁም የምንለው፡፡\nምን እያሉ ነው ክቡር ሚኒስትር?\nእኛ እኮ እስረኞቹንም ለመፍታት ሆነ ጠቅላይ ሚኒስትሩ ከሥልጣን እንዲወርዱ ከተስማማን ቆየን፡፡\nክቡር ሚኒስትር እጃችሁን ተጠምዝዛችሁ እንጂ ተስማምታችሁ አይደለም፡፡\nስነግርህ ጠቅላይ ሚኒስትሩ ሥልጣናቸውን መልቀቅ ከፈለጉ ቆይተዋል፤ እኛ እስክንተካቸው ነበር የቆዩት፡፡\nእናንተማ መቼም እንደማታምኑ አውቃለሁ፡፡\nስማ ምንም ይፈጠራል ብለህ እንዳታስብ፡፡\nእሱንስ እንኳን ይተውት፡፡\nማለት?\nእኔ አሁን ጮቤ እየረገጥኩ ነው፡፡\nለምኑ?\nበቃ ክቡር ሚኒስትር አብቅቶላችኋል፣ እኔም ሻንጣዬን እያዘጋጀሁ ነው፡፡\nምን ለማድረግ?\nአገሬ ለመግባት ነዋ፡፡\nእስቲ አታስቀኝ?\nይኸው ጠቅላይ ሚኒስትሩ ሰላማዊ የሥልጣን ሽግግር ይኖራል እያሉ አይደል እንዴ?\nዶሮ ብታልም ጥሬዋን አሉ፡፡\nአገሬ መግባቴ አይቀርም ስልዎት፡፡\nለነገሩ ይኼንን ማሰቡ አይከፋም፡፡\nእንዴት?\nአንድ ቀን አገራችሁ ትገቡ ይሆናል፡፡\nክቡር ሚኒስትር እርስዎም ውስጥዎት ያውቀዋል በቅርቡ መሆኑ አይቀርም፡፡\nበነገራችን ላይ አሜሪካ ጥሩ ቤት አለህ አሉ፡፡\nእሱንም ትቼው እምጣለሁ፡፡\nእኔም እዚህ ጥሩ ቤት ስላለኝ አንድ ነገር አስቤ ነበር፡፡\nምን ክቡር ሚኒስትር?\nብንቀያየር ብዬ ነዋ፡፡\nምኑን?\nቤታችንን!"}, {"date": " 27 June 2018", "title": "ክቡር ሚኒስትሩ በጣም ተናደው ከሚስታቸው ጋር እያወሩ ነው", "text": "እሺ ሁሉም ይቅርና እኔን ክብር ያለኝን ሰው አይጥ ብሎ ማዋረድ አይከብድም?\n- እሱንም እኮ ያገኘኸው በይቅርታ ነው፡፡\n- የምን ይቅርታ?\n- ከጅብነት ወደ አይጥነት የተደረገልህ በይቅርታ መርህ ነው፡፡\n- አንቺ ራሱ የምታወሪውን አታውቂም፡፡\n- ለማንኛውም እኔንም አንድ የአይጥና የድመት ፊልምን አስታወስከኝ፡፡\n- የምን ፊልም?\n- ፊልሙ ላይ አይጧ ልክ እንደ አንተ ሌባ፣ አጥፊ፣ ተንኮለኛና ሴረኛ ነች፡፡\n- ምንድነው የምታወራው?\n- ስለዚህ እኔም ከዚህ በኋላ አዲስ የቤት ስም አውጥቼልሃለሁ፡፡\n- ማን ልትይኝ?\n- ጄሪ!"}, {"date": " 20 June 2018", "title": "ለክቡር ሚኒስትሩ በቅርቡ ከእስር የተፈታ ደላላ ይደውልላቸዋል", "text": "ክቡር ሚኒስትር እኔ እኮ ብቻዬን ፋብሪካ የዋጥኩ ሰው ነኝ፡፡\n-\tእሱስ ልክ ብለሃል፡፡\n-\tይኸው አሁን የዋጥኩትን ፋብሪካ እዚሁ አገሬ ላይ እተፋዋለሁ ብዬ ተነቃቅቼ ሳበቃ ጠቅላይ ሚኒስትሩ ውኃ ቸለሱብኝ፡፡\n-\tስማ ዋናው ነገር አንድና አንድ ነው፡፡\n-\tምንድነው ክቡር ሚኒስትር?\n-\tይህች አገር እንድትለማ ትፈልጋለህ?\n-\tምን ነካዎት ክቡር ሚኒስትር?\n-\tማለት?\n-\tይኸው የዋጥሁትን ፋብሪካ ለመትፋት ተዘጋጅቼያለሁ ስልዎት?\n-\tበቃ ለልማቱ ይኼን ያህል ተነሳሽነት ካለህ ችግር የለውም፡፡\n-\tእንዴት ማለት ክቡር ሚኒስትር?\n-\tአንተ በልማቱ የምትሳተፍበትን ቦታ እኔ አመቻችልሃለሁ፡፡\n-\tየማለማው ቦታ ያገኙልኛል?\n-\tበሚገባ፡፡\n-\tየትኛውን ቦታ እንዳለማ ፈልገው ነው?\n-\tማረሚያ ቤቱን!"}, {"date": " 13 June 2018", "title": "ለክቡር ሚኒስትሩ አንድ ደላላ ወዳጃቸው ይደውልላቸዋል", "text": "- ስማ እንኳን ኢትዮጵያ ዓለም ላይም ስለተነሳ አውሎ ንፋስ ምንም አልሰማሁም፡፡\n- ጭልጥ ያለ እንቅልፍ ወስዶዎታል ልበል?\n- የምን እንቅልፍ?\n- አውሎ ንፋሱ ያስነሳው ጎርፍ ሲወስድዎት ያኔ ይነቃሉ፡፡\n- ሰውዬ የምታወራው ነገር ግራ እያጋባኝ ነው፡፡\n- ምን ሆነዋል ክቡር ሚኒስትር?\n- ምን ሆንኩ?\n- አገሪቱ ውስጥ የሚነፍሰው የለውጥ አውሎ ንፋስ እየተሰማዎት አይደለም?\n- እሱን ነው እንዴ የምትለው?\n- ክቡር ሚኒስትር ፕሮጀክቶቻችን እኮ መና ሊቀሩ ይችላሉ፡፡\n- እንዴት ሆኖ?\n- ይኸው ለውጡ ብዙ ነገሮችን እየቀያየረ ነው፡፡\n- ታዲያ እኛ ምን አገባን?\n- ክቡር ሚኒስትር ነገሮች እንደ ድሮው ላይቀጥሉ ይችላሉ፡፡\n- የምትለው አልገባኝም?\n- ከፍተኛ ኮሚሽን የምናገኝባቸው ፕሮጀክቶች ላይሳኩ ይችላሉ፡፡\n- ለምን ተብሎ?\n- ይኸው የእኛ ወሳኝ ሰዎች እኮ እየተፐወዙ ነው፡፡\n- እ. . .\n- የውጭ ወዳጆቻችንም ደውለው ግራ ተጋብተናል እያሉኝ ነበር፡፡\n- ምንም ሥጋት አይግባችሁ በላቸው፡፡\n- ክቡር ሚኒስትር ሁኔታውማ በጣም አሥጊ ነው፡፡\n- እንዴት ሆኖ?\n- አለቃችሁ እኮ እየተጫወተባችሁ ነው፡፡\n- ምን?\n- ቀዩን ያዬ!"}, {"date": " 6 June 2018", "title": "ክቡር ሚኒስትሩ ከውጭ ከመጣ ደላላ ጋር ተገናኝተው እያወሩ ነው", "text": "ክቡር ሚኒስትር መንግሥት እያደረገው ያለው\nለውጥ በጣም ያስደስታል።\nማለት?\nአገሪቷ ላይ እየነፈሰ ያለው የተስፋ ንፋስ\nያስደስታል።\nምን ማለት ነው?\nእስረኞች እየተለቀቁ ነው፣ ፖለቲከኞች\nእየተፈቱ ነው። በዚህ ላይ ከመንግሥት\nጋር የሚቃረኑ ፓርቲዎች ራሳቸው ጥሪ\nእየተደረገላቸው ነው።\nከዚህ በኋላ እኛ ሰላምና ልማት ላይ ብቻ ነው\nየምናተኩረው።\nእኔም አገሬ የገባሁት ይህንን ተረድቼ ነው።\nለመሆኑ ምንድነው የምትሠራው?\nእኔ ፈረንጆቹ አገር የታወቅኩኝ ደላላ ነኝ።\nኒዮሊብራል ነህ ማለት ነው?\nእኔ አገር ወዳድ ሰው ነኝ።\nለምንድነው የመጣሁት አልከኝ?\nመጀመርያ ራሴን ለማሳደግ፣ ቀጥሎ ደግሞ\nአገሬን ለማሳደግ ነው።\nእሱስ ጥሩ ሐሳብ ነው።\nክቡር ሚኒስትር ከእርስዎ ጋር ብዙ ሥራ\nመሥራት እፈልጋለሁ።\nምን ዓይነት ሥራ?\nእኔ ብዙ ኢንቨስተሮች ማምጣት እችላለሁ፣\nእርስዎ ደግሞ እዚህ መሬቱንም ሆነ ሌላውን\nማመቻቸት ይችላሉ።\nእኔ ምን እጠቀማለሁ?\nእንዴ ክቡር ሚኒስትር በኮሚሽን\nእንጠቃቀማለን።\nችግሩ እኮ አንተ ኒዮሊብራል መሆንህ ነው።\nለምን ክቡር ሚኒስትር?\nኒዮሊብራል ሳይ ሰውነቴን ይወረዋል።\nእኔም እኮ አብዮታዊ ዴሞክራሲ የሚባለውን\nነገር ሳስበው ሰውነቴን ይወረዋል።\nምን እያልከኝ ነው?\nእርስዎም አብዮታዊ ዴሞክራት እንደሆኑ፣\nእኔም ኒዮሊብራል እንደሆንኩኝ መቀጠል\nእንችላለን።\nለነገሩ አሁን በምትለው መንገድ መሥራት\nየምንችልበት ዕድል አለ።\nእንዴት?\nያው መንግሥታችንም አቅጣጫ\nአስቀምጦልናላ።\nየምን አቅጣጫ?\nከእኛ ጋር ከሚቃረኑ ፖለቲከኞች ጋር አብረን\nእንድንሠራ አቅጣጫ ስለሰጠን በዚያ መንገድ\nማስኬድ እንችላለን።\nምን እያሉኝ ነው ክቡር ሚኒስትር?\nእኔና አንተም በዚህ መንገድ ነው የምንሠራው።\nበምን?\nበጥምረት!"}, {"date": " 30 May 2018", "title": "ክቡር ሚኒስትር በቅርቡ ታስረው ከተፈቱ የመንግሥት ባለሥልጣን ጋር ተገናኝተው እያወሩ ነው", "text": "እንኳን ደስ አለህ፡፡\nእንኳን አብሮ ደስ አለን ክቡር ሚኒስትር፡፡\nእንኳን ለቤቶችህ በሰላም አበቃህ፡፡\nአመሰግናለሁ ክቡር ሚኒስትር፣ እርስዎ ብቻ ነዎት እንዲህ ደፈር ብለው የሚናገሩኝ፡፡\nያው አሥራ አምስት ቤቶች ኖሮህ እንዴት ለቤት ብቻ አበቃህ ልበልህ?\nእሺ ክቡር ሚኒስትር፡፡\nባይገርምህ እኔ ራሴ ዘረፋ ውስጥ የገባሁት አንተን ዓይቼ ነው፡፡\nክቡር ሚኒስትር እስር ቤት ቀላል ነገር እንዳልሆነ ያውቃሉ፡፡ ዋናው ነገር ግን ሕዝብም ምን ያህል እንደተበደልን ዓይቶ ስላስፈታን እናመሠግናለን፡፡\nምን አልክ?\nእኛ አይደለም አሥራ አምስት፣ አርባ ቤቶች ይገቡን ነበር፡፡\nእሱስ ልክ ነህ፡፡"}, {"date": " 23 May 2018", "title": "ክቡር ሚኒስትሩ ከአማካሪያቸው ጋር እያወሩ ነው", "text": "-\tአንድ መሪ ምን ዓይነት ችሎታ ሊኖረው እንደሚገባ፣ ስለጊዜ አጠቃቀሙ፣ ስለትጋት ምናምን በአግባቡ ሳያውቅ እንዴት መሪ ሊሆን ይችላል የሚል ጥያቄ ነው ሕዝቡ የጠየቀው፡፡\n-\tሌላስ ምን ይላል?\n-\tባለሥልጣናቱ የሕዝብ አገልጋይ ሳይሆኑ በሕዝቡ ተገልጋይ መሆናቸው ተጋለጠ እየተባለ ነው፡፡\n-\tየእኛ ሕዝብ ሁሌም ነገር ማወሳሰብ ይወዳል፡፡\n-\tደግሞ ከፓርላማ ጋር ሥራ ተቆጣጥራችሁ ትረካከባላችሁ ተብሏል አሉ፡፡\n-\tምን ችግር አለው?\n-\tበሚቀጥለው ዓመት ከፓርላማው ጋር የሥራ ኮንትራት ልትፈራረሙ ነው ተብሏል፡፡\n-\tስንትና ስንት ውል የምፈራረምና በፊርማዬ የታወቅኩ ሚኒስትር አይደለሁ እንዴ?\n-\tይህችኛዋ ግን ትንሽ የምታስቸግር ይመስለኛል፡፡\n-\tእኔን ብዙ አታውቀኝም ማለት ነው? እኔ እኮ በቢሊዮን ገንዘብ የሚያወጡ ፕሮጀክቶችን የተፈራረምኩ ሰው ነኝ፡፡\n-\tታዲያ የቢሊዮን ገንዘብ ፕሮጀክቶቹ አንዳቸውም ተግባራዊ መሆን አልቻሉም፡፡\n-\tቀስ እያሉ ይሠራሉ፣ ምን ፕሮጀክት ማራዘም እኮ የተለመደ ነው፡፡\n-\tለማንኛውም ይኼን ኮንትራት የሚፈርሙ ከሆነ፣ በዚያው አንድ ነገር መከታተል አይርሱ?\n-\tምን?\n-\tየሥራ ማስታወቂያ!"}, {"date": " 16 May 2018", "title": "ክቡር ሚኒስትሩ ከስብሰባ በኋላ የሻይ ዕረፍት ላይ ከሌላ ሚኒስትር ጋር እያወሩ ነው", "text": "ከጠዋት ጀምሮ ስብሰባው ላይ እያንቀላፉ እኮ ነው፡፡\nለምን አንከባበርም?\nይኸው ፎቶ አንስቼዎታለሁ፡፡\nማሸለብ ብርቅ ነው?\nኧረ ሙሉ ስብሰባውን ነው የተኙት፡፡\nአሁን አንተ ንቁ ነኝ እያልክ ነው?\nእኔማ ስብሰባው የእርስዎን መሥሪያ ቤት ስለሚመለከት ብዙ አስተያየት ይሰጣሉ ብዬ ጠብቄ ነበር፡፡\nስማ እኔ ተኝቼ ሳይሆን እያሰላሰልኩ ነበር፡፡\nኪኪኪ…\nምን ያስቅሃል?\nለማንኛውም ሁኔታዎን ሳየው እንዲያው የደከምዎት ይመስለኛል፡፡\nማን ነው የደከመው?\nእርስዎ ነዎታ፡፡\nለዚህ ሥርዓት እኮ እኔ አድራጊ ፈጣሪ ነኝ፡፡\nክቡር ሚኒስትር አሁን ግን አድራጊ ፈጣሪ አይደሉም፡፡\nእና ምንድነኝ?\nተጧሪ!"}, {"date": " 9 May 2018", "title": "ክቡር ሚኒስትሩ ከሌላ ሚኒስትር ጋር እያወሩ ነው", "text": "ሰውዬ እየተሳደብክ እኮ ነው? ብንከባበር አይሻልም?\nስንተዋወቅ አንተናነቅ አሉ፡፡\nምን እያልክ ነው?\nእርስዎ አሁን እየፈጠሩት ያለው ችግር አዲሱ ጠቅላይ ሚኒስትር እንዳይሠሩ ለማድረግ ነው፡፡\nታዲያ የማን ሥራ ቆሞ የማን ይቀራል?\nእሱማ የእርስዎ ዋነኛ ሥራ ሌብነት መሆኑ ይታወቃል፡፡\nእኔ ብሰርቅ እኮ መልሼ አገሬን ነው የማለማው፡፡\nትንሽ እንኳን አያፍሩም ክቡር ሚኒስትር?\nአገሬን ማልማት ምን ያሳፍራል?\nአገር በስርቆት አይለማም፡፡\nለመሆኑ ምን አጠፋህ ነው የምትለኝ?\nበየካቢኔ ስብሰባው የሚፈጥሩት ችግር ለምን እንደሆነ ተደርሶበታል፡፡\nአሁንም እቀጥልበታለሁ፡፡\nእኔ ግን ከዚህ አፍራሽ ተግባርዎ እንዲቆጠቡ እመክርዎታለሁ፡፡\nእያስፈራራኸኝ መሆኑ ነው?\nይህን አፍራሽ ተግባርዎን ከቀጠሉበት እኛም የዘጋነውን እስር ቤት መክፈታችን አይቀርም፡፡\nየትኛውን እስር ቤት?\nማዕከላዊን!"}, {"date": " 2 May 2018", "title": "የክቡር ሚኒስትሩ ሚስት ወዲያው ባላቸው ጋ ደወሉ", "text": "ስማ በተከበርኩበት አገር ልዋረድ?\nምን ሆንሽ?\nከአገር አትወጪም ተባልኩ እኮ?\nማን ነው ያለሽ?\nየቁም እስረኛ ተደርጌያለሁ።\nማን ነው ያሰረሽ?\nአንተ እያለህ እንዴት ይህ ይፈጸምብኛል?\nምንድነው የሆንሽው?\nከአገር አትወጪም ተባልኩ።\nለምንድነው የማትወጪው?\nሊስት ውስጥ አለሽ ተብዬ ነዋ።\nምን ላድርግልሽ ታዲያ?\nበአስቸኳይ ከአገር እንድወጣ አስደርገኝ።\nእሱንማ ማድረግ አልችልም።\nለምን ሲባል?\nመመርያ ከተላለፈ ምንም ማድረግ አልችልም።\nእና እኔ ከአገር አልውጣ?\nየአንቺ ከአገር አትውጪ መባል ይገርምሻል እንዴ?\nለምን አይገርመኝም?\nእኔ ከየት እንዳልወጣ እንደተከለከልኩ ታውቂያለሽ?\nከየት አትውጣ ተባልክ?\nከቢሮ!"}, {"date": " 5 September 2018", "title": "የክቡር ሚኒስትሩ ዘመድ ከውጭ ይደውልላቸዋል", "text": "ስማ ውጭ ያለኝን ቤት አይሉ የባንክ አካውንት የምታንቀሳቅስልኝ ሰው እንዴት ነው አገር ቤት እመለሳለሁ የምትለኝ?\nክቡር ሚኒስትር ከዚህ በኋላ በዚህ ሥራ አልቀጥልም፡፡\nምን ማለት ነው?\nዘመኑ መቼም የፍቅር፣ የይቅርታና የመደመር መሆኑን ያውቃሉ?\nለአንተ የሚጠቅምህ እነሱ ሳይሆኑ የእኔ ሀብት መሆኑን ረሳኸው?\nክቡር ሚኒስትር ከዚህ በኋላ በቃኝ፡፡\nውጭ አገር ሃያ ምናምን ዓመት አንደላቅቄ ካኖርኩህ በኋላ እንደዚህ ስትል አታፍርም?\nከዚህ በኋላ በቃኝ አልኩዎት እኮ?\nስማ ያ ገንዘብ በአንተ ስም መሆኑን ታውቃለህ አይደል?\nክቡር ሚኒስትር ገንዘቡ የእርስዎ እንዳልሆነ አያውቁም እንዴ?\nምን ማለት ነው? ለዘመናት የለፋሁበት ሀብት እኮ ነው?\nለዘመናት የዘረፍኩት ማለትዎ ነው?\nሰውዬ አብደሃል እንዴ?\nኧረ በፍፁም ክቡር ሚኒስትር፡፡\nበቃ በአፋጣኝ መጥቼ ገንዘቡን ወደ እኔ ታዘዋውረዋለህ፡፡\nእኔ ቀድሜ አዘዋውሬዋለሁ፡፡\nወዴት?\nወደ ትረስት ፈንዱ!"}, {"date": " 29 August 2018", "title": "ክቡር ሚኒስትሩ አንድ የእስር ቤት ኃላፊ ጋ ደወሉ", "text": "ቆይ ቆይ ሌላው ቢቀር እስር ቤቱ የተሟላ ፈርኒቸር አለው?\nምንም አልገባኝም ክቡር ሚኒስትር?\nማለቴ ታሳሪዎቹ ሶፋ ምናምን አላቸው?\nእየቀለዱ ነው ክቡር ሚኒስትር?\nየእውነቴን ነው እንጂ፡፡\nእኔ እኮ የእስር ቤት ኃላፊ እንጂ የሆቴል ኃላፊ አይደለሁም፡፡\nስማ አሁን ከለውጡ ጋር መራመድ አለብህ፡፡\nአልገባኝም?\nምናለበት እስር ቤቱን ሆቴል ብታስመስለው?\nአሁን ነው የገባኝ ክቡር ሚኒስትር፡፡\nምኑ ነው የገባህ?\nበቅርቡ ሊመጡ ነው ማለት ነው፡፡\nየት?\nእኛው ጋ!"}, {"date": " 22 August 2018", "title": "ክቡር ሚኒስትሩ ከሌላ ሚኒስትር ጋር እያወሩ ነው", "text": "ስለዚህ እኔን አውላላ ሜዳ ላይ ልትጥሉኝ?\nክቡር ሚኒስትር ምን ይደረግ እያሉ ነው?\nእኔ ያለኝ ልምድ ለአገሪቱ ጠቃሚ ነው፡፡\nከፍተኛ የሆነ ልምድ እንዳለዎትማ እኛም ደርሰንበታል፡፡\nታዲያ እንዴት ሚኒስቴር መሥሪያ ቤቴን ታፈርሱታላችሁ?\nሌላ እንዲቋቋምልዎት ነዋ፡፡\nየምን ሚኒስቴር መሥሪያ ቤት?\nየሸርና የተንኮል!"}, {"date": " 15 August 2018", "title": "ክቡር ሚኒስትር ጡረታ ከወጡ ሌላ ሚኒስትር ጋር ተገናኙ", "text": "የቀድሞ ሚኒስትር ጓደኞቼ ፖስታ ተላላኪ ሆነው ሳይ በጣም ነው የማዝነው፡፡\nሞኝ ነህ እንዴ አንተ?\nእንዴት ክቡር ሚኒስትር?\nእነዚህ ሰዎች እኮ በጎን የራሳቸውን ሥራ ስለሚሠሩ በጣም ተጠቃሚዎች ናቸው፡፡\nየምን ጥቅም ነው?\nይኼው ከአገር መውጣት አስቸጋሪ በሆነበት በዚህ ወቅት ፖስታውን እያመላለሱ በጎን የራሳቸውን ሥራ ይሠራሉ፡፡\nእኔ ግን ብዙም አልታየኝም፡፡\nእኛ እኮ በቅርቡ በሚደረገው የመዋቅር ለውጥ የቀድሞ ሚኒስትሮች የሚታቀፉበት የሚኒስቴር መሥሪያ ቤት እንዲቋቋም እየገፋፋን ነው፡፡\nምን የሚሉት ሚኒስቴር መሥሪያ ቤት?\nተላላኪ ሚኒስቴር!"}, {"date": " 8 August 2018", "title": "ለክቡር ሚኒስትሩ አንድ እስራት ፈርቶ የተደበቀ ጓደኛቸው ደወለላቸው", "text": "ኧረ እኔ የትም መንቀሳቀስ አልችልም፡፡\nራስህን የቁም እስረኛ አድርገሃል ማለት ነው?\nምን አማራጭ አለኝ?\nአማራጩማ መደመር ነው፡፡\nክቡር ሚኒስትር እኔ ምን እንደሚጠብቀኝ አውቀዋለሁ፡፡\nምንድን ነው የሚጠብቅህ?\nበቅርቡ ሙዚየም የሆነ ቦታ ነዋ፡፡\nየት ነው?\nማዕከላዊ!"}, {"date": " 1 August 2018", "title": "ክቡር ሚኒስትሩ ከአማካሪያቸው ጋር ቢሯቸው እያወሩ ነው", "text": "-\tክቡር ሚኒስትር ጋዜጠኞቹ ተጠርተዋል፡፡\n-\tየምን ጋዜጠኞች?\n-\tባለፈው የምንሠራቸውን ሥራዎች ማሳወቅ ስላለብን ፕሬስ ኮንፈረንስ ይጠራ ብለውኝ ነበር፡፡\n-\tታዲያ ሳታማክረኝ ነው የምትጠራቸው?\n-\tእኔማ አሁን ትክክለኛው ጊዜ ነው ብዬ አስቤ ነበር፡፡\n-\tእንዴት?\n-\tያው ከተሾሙ መቶ ቀናት ስለሞላዎት በዚህ ጊዜ ያከናወኗቸውን ነገሮችን ነዋ ጋዜጠኞቹ የሚጠይቁዎት፡፡\n-\tበእነዚህ በመቶ ቀናትማ ፍቅር፣ መደመርና ይቅርታ ላይ ነዋ የሠራነው፡፡\n-\tእሱ ላይ ታዲያ እርስዎ ምን ሠርተዋል?\n-\tእንደምታውቀው የሻይ ቤታችን ሠራተኛና ጥበቃችን ለረዥም ዓመት ተኮራርፈው፣ እኔ ነኝ መካከላቸው ገብቼ ያስታረቅኳቸው፡፡"}, {"date": " 25 July 2018", "title": "ክቡር ሚኒስትሩ ከሌላ ሚኒስትር ጋር እያወሩ ነው", "text": "አሜሪካ ታዲያ ለምን መሄድ ፈለጉ?\nመደመሬን በተግባር ለማሳየት አልኩህ እኮ፡፡\nአልገባኝም ክቡር ሚኒስትር?\nባለፈው ጠቅላይ ሚኒስትሩ ያላችሁን ዶላር አምጡ አላሉም?\nአዎን ብለዋል፡፡\nስለዚህ የእሳቸውን ጥሪ ተቀብዬ መደመር ፈልጌ ነው፡፡\nምን እያሉ ነው?\nአሜሪካ መሄድ የምፈልገው ለዚሁ ነው፡፡\nለምኑ?\nላመጣው ነዋ፡፡\nምኑን?\nዶላሩን!"}, {"date": " 18 July 2018", "title": "ክቡር ሚኒስትሩ ከደላላ ወዳጃቸው ጋር ተገናኝተው እያወሩ ነው", "text": "ቤታችሁ ያለውን ገንዘብ አውጥታችሁ ባንክ አስቀምጡ እየተባልን ነው፡፡\n- ባናስቀምጥስ ምን ሊያደርጉን ነው?\n- ኦፕሬሽን እንጀምራለን ብለዋል፡፡\n- የምን ኦፕሬሽን ነው?\n- ያው እንግዲህ የቤት ለቤት አሰሳ ሊጀምሩ ይሆናላ፡፡\n- ካሰሳው በኋላ ምን ሊያደርጉ?\n- ካገኙማ ይወርሱናል፣ በዚያ ላይ ሌላ መዘዝ ሊኖረው ይችላል፡፡\n- ታዲያ አንተ ምን አሳሰበህ?\n- እንዴ ክቡር ሚኒስትር ከመንግሥት ኦፕሬሽን በፊት ብሩን ባንክ እንዲያስገቡት ነዋ?\n- እኔማ ሰሞኑን ይኼንኑ መግለጫ ሰምቼ ብሩን ወደ ሌላ ቦታ ለማሸሽ አስቤ ነበር፡፡\n- ክቡር ሚኒስትር ብቻ በመንግሥት ኦፕሬሽን ጉድ እንዳይሆኑ፡፡\n- ከመንግሥት ኦፕሬሽ በፊት በሌላ ኦፕሬሽን ጉድ ተሠርቻለሁ፡፡\n- በምን ኦፕሬሽን?\nበአይጥ ኦፕሬሽን!"}, {"date": " 11 July 2018", "title": "ለክቡር ሚኒስትሩ ደላላ ወዳጃቸው ይደውልላቸዋል", "text": "-\tሁለቱ አገሮች ሰላም ከሆኑ እኮ አዳዲስ ቢዝነሶች አቆጠቆጡ ማለት ነው፡፡\n-\tየምን አዳዲስ ቢዝነስ?\n-\tክቡር ሚኒስትር ኢትዮጵያን በ11 በመቶ ስናሳድጋት ምን ያህል እንደተጠቀምን ያውቃሉ አይደል?\n-\tእሱማ ልክ ነህ፡፡\n-\tኤርትራንም በዚሁ ፍጥነት አሳድገን የድርሻችንን መጠቀም አለብን፡፡\n-\tእኔ የኤርትራ ማደግ መቼ አስጨነቀኝ አልኩህ?\n-\tክቡር ሚኒስትር የኤርትራ ዕድገት ያስጨንቅዎታል ብዬ ሳይሆን የእርስዎን ጥቅም አስቤ ነው፡፡\n-\tየእኔ ጥቅም ምንድነው?\n-\tእርስዎ እንደ ምንም ብለው የኢትዮጵያ ገንዘብ ኤርትራ ውስጥ እንዲሠራ ያስደርጉ፡፡\n-\tለምን ተብሎ?\n-\tእዚህ በጥሬው የያዝነውን ገንዘብ እዚያ ይዘን ሄደን መሥራት እንችልበታለና፡፡\n-\tእንዴት? እንዴት?\n-\tአዩ ቤት ያለው ገንዘባችን ሕገወጥ ነው ሊባል ስለሚችል፣ ኤርትራ ወስደነው ኢንቨስት ልናደርገው እንችላለን፡፡\n-\tለሚስቴ ጭንቀት መፍትሔ ተገለኘት ነው የምትለኝ?\n-\tክቡር ሚኒትር ቆሻሻው ብራችን እዚያ ታጥቦ ይነፃል፡፡\n-\tየት?\n-\tቀይ ባህር!"}, {"date": " 29 November 2017", "title": "ክቡር ሚኒስትር አንድ በጣም ከተገመገመ ባልደረባቸው ጋር ተገናኝተው እያወሩ ነው", "text": "•\tእኔ የሚገርመኝ ገምጋሚዎቹ ሁሉ ሕንፃ እያከራዩ ሌላውን ኪራይ ሰብሳቢ ሲሉ አያፍሩም?\n•\tምን ይደረጋል?\n•\tይኼ ግን ብዙ የሚያሳስብ አይደለም፡፡\n•\tእንዴታ ክቡር ሚኒስትር?\n•\tእኔን ሲገመግሙ እኮ ሥጋ ያየ የተራበ አንበሳ ነው የሚመስሉት፡፡\n•\tእንዴት ነው ግን የሚችሉት?\n•\tግምገማው ሲብስብኝ እኔም ጉርሻዬን አጠነክረዋለሁ፡፡\n•\tየምን ጉርሻ ነው?\n•\tኮሚሽኔን ነዋ፡፡\n•\tእ…\n•\tእሱ ነው እንደዚህ የአዞ ቆዳ እንዲኖረኝ ያደረገው፡፡\n•\tአይ ክቡር ሚኒስትር፡፡\n•\tትለምደዋለህ ስልህ?\n•\tክቡር ሚኒስትር በአሁኑ ግምገማ ግን መነሳቴ አይቀርም፡፡\n•\tከተነሳህ ምን ትሆናለህ?\n•\tምንም እኮ የለኝም ክቡር ሚኒስትር?\n•\tምርጫህን ብቻ ማስተካከል ነው፡፡\n•\tየምን ምርጫ ነው?\n•\tከሁለቱ ‹‹አ›› አንዱን መምረጡ ላይ ነዋ፡፡\n•\tከየቱና ከየቱ?\n•\tከአምባሳደርና…\n•\tእ…\n•\tከአማካሪ!"}, {"date": " 22 November 2017", "title": "ለክቡር ሚኒስትሩ አንድ ሚኒስትር ደወሉላቸው", "text": "•\tምን ፈለክ?\n•\tክቡር ሚኒስትር ተረጋግተው ያውሩኝ እንጂ?\n•\tቅድም ግምገማ ላይ ያደረጋችሁኝ ታውቋችኋል?\n•\tየፓርቲያችንን ባህል መቼም ጠንቅቀው ያውቁታል?\n•\tአሁን ለምን ደወልክ?\n•\tአንድ ሪፖርት ስለምልክልዎት ዓይተው በጠዋት እንዲልኩልኝ ነው፡፡\n•\tእኔ ጠዋት ላይ ሥራ ስላለኝ የአንተን ሪፖርት ማየት አልችልም፡፡\n•\tይኼ ነው ችግርዎ ክቡር ሚኒስትር፡፡\n•\tየምን ችግር ነው?\n•\tቅድም የብቃት ማነስ የተባለው፡፡\n•\tእናንተ የትኛው ብቃት ኖሯችሁ ነው?\n•\tለማንኛውም ከሰሞኑ ዕርምጃ ይወሰድብዎታል፡፡\n•\tየምን ዕርምጃ?\n•\tመነሳትዎ አይቀርም፡፡\n•\tማን ወንድ እንደሚነካኝ አያለሁ፡፡\n•\tለነገሩ በቀላሉ እንደማይነሱ አውቃለሁ፡፡\n•\tእንዴት ማለት?\n•\tሰሞኑን ቅፅል ስምም ወጥቶልዎታል፡፡\n•\tምን የሚል?\n•\tሙጋቤ!"}, {"date": " 15 November 2017", "title": "ክቡር ሚኒስትሩ ልብሳቸውን ቀይረው ኤርፖርት ሲሄዱ ባለሀብቱን ለመቀበል አርቲስቶች፣ ጋዜጠኞችና ባለሀብቶች ተሰብስበው አገኙ፡፡ ከጋዜጠኛው ጋር እያወሩ ነው", "text": "•\tብዙ ሰው ሊቀበላቸው መጥቷል አይደል እንዴ?\n•\tአዎን ክቡር ሚኒስትር፡፡\n•\tይኼ ሁሉ ሰው ግን እንዴት መጣ?\n•\tባለሀብቱ እኮ ብዙ ወዳጆች አሏቸው፡፡\n•\tአንተም ወዳጃቸው ነህ?\n•\tእኔማ በዚሁ ለመወዳጀት አስቤ ነው፡፡\n•\tይኼ ሁሉ ሰው እንደሚኖር አላወቅኩም ነበር፡፡\n•\tአብዛኛው ሰው እኮ ሊያስጨርስ ነው የሚመጣው፡፡\n•\tምንድነው የሚያስጨርሰው?\n•\tየጀመሯቸውን ፕሮጀክቶች ነዋ፡፡\n•\tያልከኝ አልገባኝም፡፡\n•\tእዛ ጋ ያለውን ባለሀብት አዩት?\n•\tአዎን፡፡\n•\tእሱ የጀመረውን ሕንፃ እንዲጨርሱለት ነው የመጣው፡፡\n•\tእሺ፡፡\n•\tእዛ ጋ ያለውን አርቲስት አዩት ደግሞ?\n•\tአዎን፡፡\n•\tእሱ ደግሞ የጀመረውን ቤት ሊያስጨርስ ነው የመጣው፡፡\n•\tአንተስ ምን ልታስጨርስ ነው?\n•\tዕቁቤን!"}, {"date": " 8 November 2017", "title": "ለክቡር ሚኒስትሩ አንድ ኢንቨስተር ይደውልላቸዋል", "text": "•\tክቡር ሚኒስትር ሰሙ አይደል?\n•\tምኑን?\n•\tፌስቡክ ላይ የሚወራውን አልሰሙም እንዴ?\n•\tእኔ እኮ ፌስቡክን ስም አውጥቼለታለሁ፡፡\n•\tምን ብለው?\n•\tፌክቡክ፡፡\n•\tለምን?\n•\tእንዴ ፌስቡክ እኮ የአደገኛ ቦዘኔዎች መፈንጫ ሠፈር ነው፡፡\n•\tእንዴት ክቡር ሚኒስትር?\n•\tስማ እዛ የሚወራው ወሬ ፌክ ነው፣ ሰዎቹም ፌክ ናቸው፡፡\n•\tመረጃ ታዲያ ከየት ነው የሚያገኙት ክቡር ሚኒስትር?\n•\tእሱን ለእኛ ተወው፡፡\n•\tከየት ነው የሚያገኙት?\n•\tከተለያዩ የመረጃና ደኅንነት ምንጮቻችን አሊያም ከታወቁ ሚዲያዎች መረጃ እናገኛለን፡፡\n•\tስለዚህ ፌስቡክ አይሆንም እያሉ ነው?\n•\tነገርኩህ እኮ እሱ ፌክቡክ ነው፡፡"}, {"date": " 1 November 2017", "title": "ክቡር ሚኒስትሩ ለአንድ ብሎገር ጋ ደወሉ", "text": "•\tየበሬ ወለደ ጽሐፎች ያን ያህል ተቀባይነት እያገኙ አይደለም፡፡\n•\tስማ የምትጽፈው ጽሑፍ እውነት እንዲመስል የሚያደርጉ ሰዎችንም መልምለሃል አይደል?\n•\tእሱማ መልምያለሁ ግን ትንሽ የበጀት ጭማሪ ያስፈልገኛል፡፡\n•\tተጨማሪ በጀት መንግሥት ራሱ መከልከሉን አልሰማህም እንዴ?\n•\tምን ላድርግ ክቡር ሚኒስትር ወድጄ አይደለም?\n•\tምንድነው የምታወራው ሰውዬ?\n•\tየጫት ወጪዬ ከአቅሜ በላይ ሆኖብኝ ነው፡፡\n•\tእና የጫት እርሻ ይገዛልህ?\n•\tከተቻለማ ደስ ይለኛል ክቡር ሚኒስትር፡፡\n•\tቀልዱን ትተህ ሥራህን በአግባቡ ሥራ፡፡"}, {"date": " 25 October 2017", "title": "ከክቡር ሚኒስትሩ ጋር ውጭ አገር ቢዝነስ የሚሠራ ወዳጃቸው ደወለላቸው", "text": "የት ነው ያሉት ክቡር ሚኒስትር?\nአገሬ ነዋ።\nአሁን እንደው አፍ ሞልቶ አገር አለ ማለት\nይቻላል?\nምን እያልክ? ደግሞ ምን ተፈጠረ?\nይኸው በየቀኑ የምንሰማው እልቂት፣\nመፈናቀል፣ ግጭትና ረብሻ አይደል እንዴ?\nእባክህ ይኼ የፀረ ሰላም ኃይሎች ወሬ ነው።\nእና አገር ሰላም ነው እያሉኝ ነው?\nሰላም ቢሉህ ሰላም ነው እንዴ?\nኧረ ተው ክቡር ሚኒስትር።\nእውነቴን ነው የምልህ፤ ሰሞኑን ራሱ ከአንድ\nሥራ ያገኘሁት ትርፍ ቀላል እንዳይመስልህ?\nከምንድን ነው ትርፍ ያገኙት?\nከዶላር ጭማሪው።\nእውነት?\nበቃ የጀመርኩትን ሕንፃ የሚያስጨርሰኝ ነው\nስልህ?\nግብር ከፈሉ ታዲያ?\nየምን ግብር?\nይኼን ንፋስ አመጣሽ ታክስ ምናምን\nየሚሉትን ነዋ።\nንፋሱን ያመጣሁት እኔ አይደለሁ እንዴ?\nለነገሩ እርስዎ እንኳን ንፋስ አውሎ ንፋስ\nማስነሳት ይችላሉ።"}, {"date": " 18 October 2017", "title": "የክቡር ሚኒስትሩ ሾፌር በጠዋት ከቤት ሊወስዳቸው መጣ", "text": "ክቡር ሚኒስትር የሚያሳዝነኝ መጥፎ መሆናችሁ አይደለም፡፡\nምን እያልክ ነው?\nአሪፍ መጥፎ እንኳን አይደላችሁም፡፡\nምን ይዘባርቃል ይኼ?\nለማንኛውም ያኔ ትግል እንዴት ነበር የገቡት?\nምን እያልከኝ ነው?\nማለቴ ለመታገል ያነሳሳዎት ምንድን ነበር?\nያው ሕዝቡ ተበድሏል፡፡ ተጨቁኗል ብዬ አስብ ነበር፡፡\nእሱ ነበር ምክንያትዎ?\nበወቅቱ የነበረው መንግሥት አፋኝና ጨቋኝ ስለነበር ያንን ሥርዓት ለመጣል ነው የታገልኩት፡፡\nስለዚህ መንገዱን ጨርቅ ያድርግልህ እያሉኝ ነው?\nወዴት ልትሄድ ነው ደግሞ?\nእኔም ልታገል ነዋ ክቡር ሚኒስትር፡፡"}, {"date": " 11 October 2017", "title": "ክቡር ሚኒስትሩ ቢሮ ሲገቡ አማካሪያቸውን አስጠሩት", "text": "ለእያንዳንዱ ተሳታፊ ኮፍያና ቲሸርት መዘጋጀት አለበት፡፡\nመቼ ጨረታ ልናወጣ?\nጊዜ ስለሌለ እሱን ለእኔ ተወው፡፡\nአያስጠይቀንም ክቡር ሚኒስትር?\nትልቅ እንግዳ እኮ ነው የሚመጣው?\nለመሆኑ በቲሸርትና በኮፍያው ላይ ምንድነው የሚጻፈው?\nእንኳን ለአገርህ አበቃህ፡፡\nእንግዳው ኢትዮጵያዊ ነው እንዴ?\nእህሳ?\nይኼን ያህል ክብር የተሰጠው እንግዳ ማን ነው?\nስኳሩ!"}, {"date": " 4 October 2017", "title": "ክቡር ሚኒስትሩ ከግምገማው እንደወጡ ለደላላ ወዳጃቸው ደወሉ", "text": "ክቡር ሚኒስትር ከቦታዎ ከመነሳትዎ በፊት ጥሩ ስትራቴጂ መቀየስ አለብን፡፡\nየምን ስትራቴጂ?\nእርስዎን ማቋቋም አለብን፡፡፡\nለነገሩ ከመንግሥት የተማርኩት ጥሩ የማቋቋሚያ ሥልት አለኝ፡፡\nምን ዓይነት ሥልት ክቡር ሚኒስትር?\nከባለሀብቶች ገቢ ማሰባሰብ ነዋ፡፡\nቴሌቶን ልናዘጋጅ?\nገንዘቡን የምናሰባስበው በቴሌቶን አይደለም፡፡\nታዲያ በምንድነው?\nበኤስኤምኤስ!"}]}